༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W29146
n/a
ImageGroup:
ISBN:
11KG21774
7542009443
LCCN:
Title:
རྩ་མདོའི་འགྲེལ་པ་བདུད་རྩིའི་ཟེགས་མ། །
rtsa mdo'i 'grel pa bdud rtsi'i zegs ma/
དུང་གཅེས་
Author:
dung goes
n/a
Descriptor:
Original Publication:
Place:
Publisher:
n/a;n/a
|zi ling/
mtsho sngon mi rigs dpe skrun khang/
2002
Date:
1
Volume:
Total Volumes:
TBRC Pages:
Introductory Pages:
Text Pages:
Scanning Information:
In/a
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 4/2015



12446
མཚོ་སྔོན་མི་རིགས་དཔེ་སྐྲུན་ཁང་།



རྩ་མདོའི་འགྲེལ་བ་བདུད་རྩིའི་ཟེགས་མ།
མགོ་ལོག་དུང་གས་ཀྱིས་བརྩམས།
མཚོ་སྔོན་མི་རིགས་དཔེ་སྐྲུན་ཁང་།



图书在版编目(CIP) 数据
藏医脉诊学/东杰编著,-2 版,一西宁:青海民族
出版社,2002.4
ISBN 7-5420 - 0944-3
T. 藏... I. 东... :藏医 - 脉诊 - 藏语
N. R291.4
中国版本图书馆 CIP 数据核字(2002)第025193号
藏医脉诊学
(
修订版)
东态 著
处:青海民族出版社(西宁市同仁路10号)
发行
邮政编码810001 电话6143426
经销: 青海省新华书店
印刷:青海日报印刷厂
开本: 850mm x1168mm 1/32
印张:4.375
字数: 62 千
版次: 2002年4月第2版
印次:2002年4月第1次印刷
印数:2000
书号:ISBN7-5420-0944-3/R-16(民文)
定价:13.00 元
| 版权所有翻印必究
(书中如有缺页、错页及倒装请与工厂联系)



རྩོམ་པ་པོ་ངོ་སྤྲོད་མདོར་བསྡུས།
རྩོམ་པ་པོ་ངོ་སྤྲོད་མདོར་བསྡུས།
མགོ་ལོག་བོད་སྨན་ཁང་གི་ཡོན་ཀྲང་ངམ་སྨན་ རམས་པ་དུང་
གཅེས་ནི་ བོད་ རབ་ བྱུང་ བཅུ་ དྲུག་ པའི་ ས་ མོ་ ཕག་ གི་ ལོར ( སྤྱི་
ལོ ༡༩༥༩) ཡུལ་མགོ་ལོག་ལྕགས་རི་ཐང་དུ་སྐྱེས།
སྤྱི་ལོ ༡༩༧༦ལོར་མགོ་ལོག་ཁུལ་འཕྲོད་བསྟེན་སློབ་གྲྭར་ཞུགས།
སྤྱི་ལོ༡༩༨༠ལོར་འཕྲོད་བསྟེན་སློབ་གྲྭ་ནས་སློབ་མཐར་ཕྱིན་ཏེ་ཁུལ་
བོད་སྨན་ཁང་དུ་སྨན་པའི་བྱ་བ་གཉེར། སྤྱི་ལོ༡༩༤༡ལོར་སྐུ་འབུམ་
བོད་ སྨན་ ཁང་ དུ་ གསོ་ རིག་ ལག་ ལེན་ དངོས་ སྦྱོང་ བྱས། སྤྱི་
ལོ ༡༩༨.༢ལོ་དང ༡༩༢ ༣ལོར་སྔ་གཞུག་ཏུ་མཚོ་སྔོན་ཞིང་ཆེན་སྐབས་
དང་པོ་དང་གཉིས་པའི་བོད་སྨན་ཟབ་སྦྱོང་འཛིན་གྲྭར་ཞུགས། སྤྱི་
ལོ ༡༩༨༩ལོར་ལྷ་ས་སྨན་རྩིས་ཁང་དུ་དངུལ་ཆུ་བཙོ་བཀྲུ་ཆེན་མོའི་ལག་
ལེན་དམར་ཁྲིད་སྦྱངས། སྤྱི་ལོ ༡༩༨༨ ལོར་ཁུལ་བོད་སྨན་ཁང་གི་
ཡོན་ཀྲང་གི་འགན་ཁུར། །
ཁོས་སྔ་ཕྱིར་དགེ་བའི་བཤེས་གཉེན་ཆེན་པོ་ཁྲོ་རུ་ཚེ་རྣམ་དང་།
མཁན་པོ་ཚུལ་ཁྲིམས། བྱམས་པ་འཕྲིན་ལས། གོ་འཇོ་དབང་



རྩ་མདོའི་འགྲེལ་བ་བདུད་རྩིའི་ཟེགས་མ།
འདུས། ཤིང་བཟའ་སྐལ་བཟང་། ལྡི་ཚ་ཡེ་ཤེས། བྱམས་པ་
འཕྲིན་ལས། ཨ་ཁུ་ ངག་དབང་། འབེ་ ཚ་ སྨན་ པ་ འཇམ་ ཚེ།
ལྕགས་མོ་སྨན་པ་མཁའ་ལོ། དོམ་ཚ་སྨན་པ་མཐུ་ལྡན་སོགས་ཀྱི་དྲུང་
ནས་གསོ་རིག་རྒྱུད་བཞིའི་ཁྲིད་ལུང་ཡོངས་རྫོགས་དང་། དངུལ་ཆུ་
བཙོ་བཀྲུ་ཆེ་འབྲིང་ཆུང་གསུམ་གྱི་ལག་ལེན་དམར་ཁྲིད། - བདུད་རྩི་
བུམ་པ་ཆེ་ཆུང་དང་མན་ངག་བཀའ་རྒྱ་མ་སོགས་ཤིན་ཏུ་གསང་རྒྱ་ཅན་
སྐོར་གྱི་དབང་ལུང་དང་། དཀའ་གནད་མྱོང་བྱང་སོགས་རིན་ཐང་
གཞལ་དུ་མེད་པའི་གདམས་པ་དུ་མ་བླངས།
《རྩ་མདོའི་འགྲེལ་བ་བདུད་རྩིའི་ཟེགས་མ》ཞེས་པ་འདི་ནི་ཁོས་
གོང་སྨྲས་ཀྱི་མཁས་དབང་དམ་པ་རྣམས་ཀྱི་ཞལ་ཁྲིད་ཟིན་བྲིས་གཞིར་
བཟུང་བ་དང་། སྔོན་བྱུང་གཞུང་ལུགས་ཚད་ལྡན་དག་ལ་ཕུགས་
བཅོལ་ཞིང་། རང་ཉིད་ཀྱི་མྱོང་བྱང་གིས་ཟུར་དུ་བརྒྱན་ནས་གསོ་
རིག་ལས་དང་པོ་པ་རྣམས་ལ་ཤིན་ཏུ་གོ་སླའི་ཚུལ་དུ་རྒྱས་འགྲེལ་བྱས་པ་
ཞིག་ཡིན་ནོ། །
ཞེས་འཇུ་སྐལ་བཟང་ནས་སྤྱི་ལོ༢༠༠༡ལོའི༨ཚེས༢༩ཉིན་བྲིས་སོ། །



དཀར་ཆག་
དཀར་ཆག
• •
•.•• •:::
• • • •
རྩ་སྤྱིར་བཤད་པ།………………………….…... ........…………….. (1)
དང་པོ་རྩ་བལྟ་བའི་སྔོན་འགྲོ་ཟས་སྤྱོད་བསླབ་པ་
བཤད་པ། ..…………………………………………….…………… (10)
གཉིས་པ་རྩ་བལྟ་བའི་དུས་བཤད་པ།….….…………………. (14)
གསུམ་པ་རྩ་བལྟ་བའི་གནས་བཤད་པ། ：……………….………………… (18)
བཞི་བ་རྩ་བལྟ་བའི་མནན་ཚད་བཤད་པ། .……………..……… (26)
ལྔ་བ་རྩ་བལྟ་བའི་ཚུལ་བཤད་པ། ………………………………………………… (28)
དྲུག་པ་ཐ་མལ་ནད་མེད་ཀྱི་རྩ་བརྟག་བཤད་པ། ……………………… (32)
བདུན་པ་དུས་བཞིའི་རྩ་ལ་ཁམས་ལྔའི་འབྱུང་བ་བརྩི་བ་
བཤད་པ། .……………………… ….………....…..…. (35)
བརྒྱད་པ་ངོ་མཚར་རྩ་བདུན་བརྟག་ཚུལ་བཤད་པ།………… （52)
དགུ་བ་ནད་དང་ནད་མེད་ཀྱི་རྩའི་འཕར་གྲངས་ལ་བརྟག་པ་
བཤད་པ། .….
（61)
...... .…......：



རྩ་མདོའི་འགྲེལ་བ་བདུད་རྩིའི་ཟེགས་མ།
བཅུ་བ་སྤྱི་བྱེ་བྲག་གི་རྩས་ནད་ངོས་བཟུང་བ་
བཤད་པ། ….…………….……….
………………… (67)
བཅུ་གཅིག་པ་འཆི་རྩ་བཤད་པ།…………… … (100)
བཅུ་གཉིས་པ་གདོན་རྩ་བཤད་པ། ….………………………………….… (108)
བཅུ་གསུམ་པ་བླ་རྩ་བཤད་པ། ….………
(111)
ཟུར་བཀོད།
་. གཅིག་མཐོ་སྒང་མགོ་ལོག་གི་བོད་སྨན་གྱི་
ཁྱད་ཆོས། …….……………………….……………………… (117)
གཉིས་ས་མཐོའི་རང་བཞིན་གྱི་སྙིང་ནད་བཅོས་པའི་
མྱོང་བྱང༌། ………………………….…………………………….……….. (122)
གསུམ་སྨན་སྦྱོར་མྱོང་བྱུང་ཡང་ཟབ། ..………..………… (128)
•• • •
• • • • • • • • • • • • • • • • • •• • • • •



རྩ་སྤྱིར་བཤད་པ།
རྩ་སྤྱིར་བཤད་པ།
རྒྱུ་འབྲས་ནད་སེལ་སངས་རྒྱས་སྨན་བླ་དང་། །
རྒྱ་བོད་མཁས་དབང་རིམ་བྱོན་བྱེ་བ་ཕྲག ། -
བཀའ་དྲིན་གཞལ་མེད་དངོས་བརྒྱུད་བླ་མ་བཅས། །
སྒོ་གསུམ་རྣམ་པར་དག་པས་ཕྱག་འཚལ་ལོ། །
སྔོན་བྱོན་མཁས་དབང་དག་གི་མཁྱེན་པ་ཡི། །
དཔྱད་གསུམ་རྣམ་པར་དག་པའི་གཞུང་བཟང་གི །
འཆི་མེད་བདུད་རྩིའི་ཟེགས་མ་ཉུང་བསྡུས་ཙམ། །
བླུན་རྒན་རང་གིས་རང་ལ་དྲན་ཐོར་བཀོད། །
འདིར་ཕྱི་མ་འཕྲིན་ལས་རྒྱུད་ཀྱི་མདོ་བཞི་ལས་དང་པོའི་དང་པོ་
བརྟག་པ་རྩ་ མདོ་འཆད་པ་ལ་ མདོར་བསྟན་པ་དང༌། རྒྱས་པར་
བཤད་པ། མཇུག་བསྡུ་བ་གསུམ་མོ། ། དང་པོ་མདོར་བསྟན་ལའང་
རྩ་སྤྱིར་བཤད་པ་དང་གཞུང་དངོས་ཀྱི་མདོར་བསྟན་བཤད་པ་གཉིས་
ལས་༑



རྩ་མདོའི་འགྲེལ་བ་བདུད་རྩིའི་ཟེགས་མ།
དང་པོ་ནི། ངོ་བོ་ངེས་ཚིག་མཚན་ཉིད་དང༌། ། དབྱེ་བ་སོ་སོའི་
དོན་བསྟན་པས། ། སྤྱི་ཡི་ཆོས་རྣམས་བསྡུས་པ་ཡིན། ། ཞེས་རྩའི་རྒྱུ་དང༌།
ངོ་བོ། ངེས་ཚིག མཚན་ཉིད། དབྱེ་བ་བཅས་རགས་ཙམ་
བརྗོད་ན། དང་པོ་རྩ་བསྐྱེད་པའི་རྒྱུའམ་ས་བོན་ལྟ་བུ་ནི་སྙིང་ཡིན་ཏེ།
རྒྱུད་ལས། རྩ་ ཆེན་ རྩ་བ་སྙིང་ལ་གནས། ། དྭངས་མ་བདག་ཉིད་
མདངོས་སུ་འགྱུར། ། ་དེ་ནི་ཕྲ་བ་ཀུན་དང་འབྲེལ། ། རྩ་བ་སྦོམ་ཞིང་རྩེ་
རབ་ཕྲ། ། ལོ་མའི་རྩེ་ལྟར་གྱེས་པ་ཡིན། ། གྱེས་པ་དེ་ལ་རྩ་བར་ནི། །
བདུན་བརྒྱ་དག་ཏུ་གྱུར་པ་ཡིན། ། ཞེས་པ་དང་། ཡང་རྩའི་རྒྱུ་ནི་སྙིང་
ཡིན་ཏེ། དེ་དག་ལུས་དང་ངག་དག་ཏུ། ། ཇི་ལྟར་རྒྱུ་བ་ཐོག་མར་
བཤད། ། རྩ་གཉན་གྲིམ་གྱི་སྐྱེད་ཤིང་ཡང་། ། རྩ་བ་སྙིང་ལས་བྱུང་བ་
སྟེ༑ ། དེ་ལ་སྲོག་རྩ་སྟོང་བར་འདྲིལ། ། ཞེས་པས་མངོན་ནོ། ། གཉིས་པ་
རྩའི་ངོ་བོ་ནི། ཁྲག་རླུང་ཆུ་རྒྱུ་བ་སྦུ་གུ་དང་བཅས་པའོ། ། འོ་ན་རྒྱུ་མ་
རྒྱས་པ་ཡོང་རྩ་རུ་ཐལ་ཞེ་ན། དེ་ནི་ཁྲག་རླུང་ཆུ་རྒྱུ་བ་སྦུ་གུ་དང་
བཅས་པ་དེ་རྩའི་ངོ་བོ་ཡིན་ཞེས་མ་སྨྲས་ཏེ། དཔེར་ན་མར་དཀར་པོ་
བཞིན་ཞེས་དང་། （དཀར་པོ་ཙམ་མར་དུ་འགྲོ་བས)དཀར་པོ་མར་
ཡིན་ཞེས་པ་ལྟ་བུའོ། ། ཡང་ན་ཕྲུ་གུ་ཁྲག་རླུང་ཆུ་རྒྱུ་བ། ལུས་ཀྱི་ཕྱི་



རྩ་སྤྱིར་བཤད་པ།
ནང་གི་ཆོ་ཤས་དང་འབྲེལ་བ་སྲོག་རྩ་ཁྱད་པར་ཅན་དང་འབྲེལ་བའོ། །
བཀྲི་ཤིས་དཔལ་ བཟང་ གིས་ རྒྱུ་ བའི་ རྩ། ཀླད་རྒྱུངས་ རྒྱུ་ བའི་ རྩ།
ཁྲག་རྒྱུ་བའི་རྩ། རླུང་ཁྲག་འདྲེས་པ་རྒྱུ་བའི་རྩ་རྣམས་ཀྱིས་ལུས་ཀྱི་
སྟོད་སྨད་བར་གསུམ་ཕྱི་ནང་ཐམས་ ཅད་འབྲེལ་བར་བྱ་བའི་རྩ་ ཕྲ་
རགས་གང་ཡིན་པ་རྣམས་རྩའི་ངོ་བོར་བཞག་ཡོད། རླུང་ཁྲག་རྒྱུ་
བའི་བུ་ག་ཕྱི་ནང་ཀུན་རྩའི་ངོ་བོའོ། ། ལིས་ཧྲི་ཀྲིན་གྱིས། རྩ་ནི་ཁྲག་
གི་རྩ་ཡིན་ལ། ། རླུང་དང་ཁྲག་གི་སྣ་འདྲེན་དང་། ། ཁྲག་རྒྱུན་རྒྱུ་བའི་
ལམ་ཡིན་ཞིང་། ། དབུཊ་རྒྱུ་ལ་ཡང་དམ་པོར་འབྲེལ། ། དེའི་ཚུལ་ ས་
གཞིའི་ཆུ་ཀླུང་བཞིན། ། ཁྲག་རྒྱུན་ཐམས་ ཅད་འདུས་གནས་ཡིན། །
ཁོང་དུ་སྙིང་དང་མཐུན་པར་སྡེབ། ། ཕྱི་རུ་ཤ་སྐྱིའི་བར་ཀུན་ཁྱབ། ། ཅེས་
གསུངས་པས་མཚོན་ནོ། ། གསུམ་པ་རྩའི་ངེས་ཚིག་ནི། ལུས་སྐྱེད་
པར་བྱེད་པའི་རྩ་བ་དང་། གནས་པར་བྱེད་པའི་རྩ་བ་དང་། འཆི་
བར་ངེས་པའི་རྩ་བ་ཐམས་ཅད་ཡིན་ཕྱིར་རྩ་ཞེས་བྱ་སྟེ། དེ་ཡང་།
ལྷུང་བཟེད་ལས། རྩ་ནི་རྩ་བ་འབྲེལ་བས་རྩི། ། བཙས་པའི་རྩེ་ཡང་དེ་
བཞིན་ཏེ། ། གནས་པའི་རྩྭ་ཡང་དེ་བཞིན་ཉིད། ། འཆི་བའི་རྩ་ཡང་ཕལ་
ཆེར་རྩ། ། ཞེས་སོ། ། སྐྱེམས་པས། ལུས་སྐྱེ་གནས་ཀྱི་རྟེན་སྲོག་གི་རྩ་



རྩ་མདོའི་འགྲེལ་བ་བདུད་རྩིའི་ཟེགས་མ།
བ་རྩའི་ངེས་ཚིག་ཏུ་གསུངས་སོ། ། རྒྱུད་ལས། རླུང་ཁྲག་རྒྱུ་བའི་བུ་ག་
ཕྱི་ནང་ཀུན། ། འབྲེལ་བྱས་ལུས་ནི་སྐྱེད་ཅིང་གནས་པ་དང་། ། སྲོག་གི་
རྩ་བ་ཡིན་ཕྱིར་རྩ་ཞེས་བྱ། ། ཞེས་སོ། ། བཞི་བ་རྩའི་མཚན་ཉིད་ནི།
ཀུན་ཏུ་འབྲེལ་བ་དང་བཅས་པ་རྩའི་མཚན་ཉིད་དུ་འཇོག་གོ ། ལྔ་བ་
རྩའི་དབྱེ་བ་ལ་གསུམ་སྟེ། རིགས་ཀྱི་སྒོ་ནས་དབྱེ་བ་དང་། རྟེན་གྱི་
སྒོ་ནས་དབྱེ་བ་དང་། རང་བཞིན་གྱི་སྒོ་ནས་དབྱེ་བའོ། ། རིགས་ཀྱི་སྒོ་
ནས་དབྱེ་བ་ནི། རྩ་དཀར《ཀླད་པ་ལས་འབྱུང)དང་རྩ་ནག(སྲོག་
རྩ་ལས་འབྱུང》གཉིས་དང༌། རྩ་ནག་ལ་ཁྲག་རྩ་དང་རླུང་ཚ། རླུང་
ཁྲག་འདྲེས་པའི་རྩ་དང་གསུམ་མོ། ། སྲོག་རྩ་དཀར་པོ་སྦོམ་ཕྲ་མདའ་
སྨྱུག་ཙམ་ལ་ཆུའི་རང་བཞིན་གྱིས་གང་བས་མདོག་དཀར་པོ་སྟེ་ཀླད་པ་
ནས་རྩ་བ་ལྟ་བུར་སྒལ་ཚིགས་ཐམས་ཅད་ཀྱི་ནང་དུ་ཞུགས་ནས་ཇེ་ཕྲར་
སོང་བས་གཞུག་གུ་ཆུང་དུ་ཟད་ལ། ཤིན་ཏུ་གཉན་ཞིང་རྩ་དཀར་པོ་
ཐམས་ཅད་བསྐྱེད་པའི་གཙོ་བོ་ཡིན་པའི་དོན་གྱིས་ན་སྲོག་པ་རྩ་ཞེས་
བྱའོ༑ ། སྲོག་རྩ་ནག་པོ་ཞེས་བྱ་བ་མཆིན་པའི་རྩ་ནས་རོ་མས་བསྐྱེད་
ཅིང་ཤ་ཁྲག་འཕེལ་བར་བྱེད་པའི་ཉེར་ལེན་གྱི་རྩ་ཡིན་པའི་དོན་གྱིས་
སྲོག་པ་རྩ་ཞེས་བྱ་ལ། ངོ་བོ་ནི་ཁྲག་འབའ་ཞིག་གིས་གང་བའི་ཁ་དོག་



ཙ་སྤྱིར་བཤད་པ།
ནག་པོ་སྦོམ་ཕྲ་མདའ་སྨྱུག་འབྲིང་བོ་ཙམ་སྟེ། ཚིགས་པ་བཅུ་བཞི་བ་
ཡན་དང་སྐེ་སྟོང་མན་གྱི་སྒལ་བའི་ནང་གཞུང་དུ་འབྱར་བའི་ཚུལ་གྱིས་
གནས་ཤིང་། དེ་ནས་རྐང་ལག་དང་མགྲིན་པར་གྱེས་པ་ཡིན་ནོ། །
རྟེན་གྱི་སྒོ་ནས་དབྱེ་བ་ནི། ཕོ་རྩ་མོ་རྩ་བྱང་ཆུབ་སེམས་རྩ་དང་གསུམ་
མོ༑ ། རང་བཞིན་གྱི་སྒོ་ནས་དབྱེ་བ་ནི། སྙིང་གི་དཀྱིལ་ན་རྩའི་རྒྱལ་
པོ་ཤེལ་གྱི་གཉུག་མ་ཞེས་ཀྱང་བྱ། ཡང་རྗེ་དཀར་པོ་ཞེས་ཀྱང་བྱ་སྟེ།
སྲོག་གི་རྟེན་དུ་གྱུར་པོ་ཁ་དོག་དཀར་ལ་འཚེར་བ། རིང་ཐུང་ཚོན་
གང་བ། རྟ་རྔ་བཅུ་ཚལ་དུ་གཤགས་པ་ཙམ་ཞིག་གནས་ཏེ། རྩའི་
རྒྱལ་པོ་ དེ་ ལས། དྭངས་ མ་ རྒྱུ་ བའི་ རྩའི་ བློན་ པོ་ བཞི་ གྱེས་ ཏེ།
དྭངས་མའི་དྭངས་མ་ཆུའི་ཐིགས་པ་ལྟ་བུ་རྒྱུ་བའི་རྩ་དང་། མདངས་
སམའོད་ཀྱི་དྭངས་མ་ཁ་དོག་སྣ་ཚོགས་སུ་སྣང་བ་འཇའ་ཚོན་ལྟ་བུ་རྒྱུ་
བའི་རྩི་དང་། དབུགས་ཀྱི་དྭངས་མ་གསེར་ས་ལེ་སྦྲམ་ ས་འོག་ཏུ་
བཅུག་པའི་རླངས་པ་ལྟ་བུ་རྒྱུ་བའི་ཚུ་དང་བཞིར་གྱེས་པའོ། ། དེ་ཡང་
སྙིང་ནི་ལྔ་ལ་ཉེར་གནས་ཤིང༌། ། རླུང་ལྔའི་སྟེང་ནས་ཡང་དག་རླུང་། །
ལུས་ཟུངས་ཀུན་གྱི་དྭངས་མ་ནི། ། རྟག་ཏུ་སྙིང་ལ་རྒྱུ་བ་ཡིན། ། ཞེས་
དང༌༑ དབུས་ཀྱི་རྩ་ལ་སྙིང་ནི་འབྲས་བུའི་ཚུལ། ། སུལ་གསུམ་ནང་



རྩ་མདོའི་འགྲེལ་བ་བདུད་རྩིའི་ཟེགས་མ།
ན་རྩ་ལྔ་རླུང་རྩ་དབུས། ། རླུང་ཁྲག་འདྲེས་པའི་རྩ་བཞི་ཕྱོགས་བཞིར་
་གནས། ། ཞེས་པས་མངོན་ནོ། ། དེ་ལས་སྲོག་རྩའི་རྒྱལ་པོ་སྲོག་པ་རྩ་གྲུབ་
བོ༑ ། སྲོག་རྩ་ལ་སྦས་པའི་རྩ་དྲུག་དང་། མངོན་སུམ་དུ་རྒྱུ་བའི་རྩ་
དྲུག་ཏུ(ཚངས་པའི་སྐུད་པ། ་ དར་གྱི་དཔྱང་ཐག ་ གཉན་གྱི་རེ་
ཐུག མཆིན་པའི་ར་སྔོན། འཇང་གི་ཇ་སེར། མཁལ་མའི་རྩ་
ནག ་རྩ་ནག་ཨ་བ་མིག་དམར་རྣམས)གྱེས་སོ། ། དེ་ལས་སྐྱེད་པར་
བྱེད་པའི་རྩ་སུམ་ཅུ་རྩ་གཉིས་གྱེས་ཏེ། ཁོང་སྟོང་ཅན། གྱེན་ཆུ་
ཅན་༑ ཤི་རུ་ ཅན། མོན་ རུ་ ཅན། དབྱ་ མ་ ཏུ་ གུ་མ།།
གསུམ་ དུ་འཁྲིལ་ མ། རྒྱུ་བ་ཐམས་ ཅད་བྱེད་མ། སྤྱིར་རྒྱུག་ མ།
གྲང་བ་མ། རྒུར་མོ། མཆེད་མ། རྣམ་པར་མཆེད་མ་ལ་སོགས་
སུམ་ཅུ་རྩ་གཉིས་སུ་གྱེས་སོ། ། དེ་ལས་གྱེས་པའི་རྩ་ཕྱི་གདགས་སྲིབ་ཀྱི་རྩ་
མཚོན་ རྩི་ བརྒྱ་ ཉི་ ཤུ། ནང་ དོན་ སྣོད་ ཀྱི་ མཚོན་ རྩ་བརྒྱ་ ཉི་ ཤུ།
མཚོན་རྩེ་སུམ་བརྒྱ་བདུན་ཅུར་གྱེས་སོ། ། དེ་ལས་རླུང་རྒྱུ་བའི་རྩེ་བརྒྱ་
བདུན་ཅུ་རྩ་ལྔ། བད་ཀན་རྒྱུ་བའི་རྩ་བརྒྱ་བདུན་ཅུ་རྩ་ལྔ། མཁྲིས་
པ་རྒྱུ་བའི་རྩ་བརྒྱ་བདུན་ཅུ་རྩ་ལྔ། དེ་གསུམ་མཉམ་པར་རྒྱུ་བའི་རྩ་
བརྒྱ་བདུན་ཅུ་རྩ་ལྔ་སྟེ། བདུན་བརྒྱར་གྱེས་པའོ། ། དེ་ལས་སྟོང་ཕྲག་



རྩ་སྤྱིར་བཤད་པ།
བདུན་ཅུ་རྩ་གཉིས་སུ་གྱེས་སོ། ། དེ་ལས་རྩ་བྱེ་བ་ཕྲག་ཕྱེད་དང་བཞིར་
གྱེས་སོ། ། སྦོམ་པ་རྒྱ་ལྕག(སྲོག་རྩ) ཙམ། - ཕྲ་བ(པགས་རྩ) སྐྲ་
ཉག་ཙམ། རིང་བ(སྲོག་རྩ)་འདོམ་གང་ཙམ། ཐུང་བ་ཡུངས་
འབྲུ(པགས་རྩ）ཙམ་གྱིས་ཐམས་ཅད་ཁྱབ་པར་རྒྱུ་སྟེ། དཔེར་ན།
རས་བལ་གྱི་ཕུང་བོ་སྤུངས་པ་ལྟ་བུའོ། ། ་
་ གཞུང་དངོས་ཀྱི་མདོར་བསྟན་པ་ནི། སྟོན་པས་ཞེས་པ་ནས་
རེག་པའི་མདོར་བསྟན་ཡིན་ཞེས་པའི་བར་གྱིས་བསྟན་ཏེ། དེའང་
ཡིད་ལས་སྐྱེས་ཇི་ལྟར་དྲིས་པ་བཞིན་དུ། སྟོན་པ་དྲང་སྲོང་རིག་པའི་
ཡེ་ཤེས་ཀྱིས་འདི་སྐད་ཅེས་གསུངས་སོ། ། ཀྱེ་དྲང་སྲོང་ཆེན་པོ་ཡིད་ལས་
སྐྱེས་ནད་བརྟག་པ་རྣམས་ཀྱི་ནང་ནས་དང་པོ་སོར་མོས་རེག་པ་འཕར་
ཙའི་སྒོ་ནས་ནད་ལ་བརྟག་པ་འདི་ནི་ནད་རླུང་སོགས་དང་། དེའི་
གནས་ཚུལ་བརྟག་མཁན་སྨན་པ་གཉིས་ཀྱི་བར་དུ་འདི་ནི་རྣམ་པར་མ་
གྱུར་པ་རང༌བཞིན་ཐ་མལ་དུ་གནས་པའོ། ། འདི་ནི་རྣམ་པར་གྱུར་
པའོ ༑ ། འདི་ནི་འཕེལ་བའོ། ། འདི་ནི་ཟད་པའོ། ། འདི་ནི་འཁྲུགས་
པའོ༑ །འདི་ནི་རླུང་ངོ་། ། འདི་ནི་མཁྲིས་པའོ། ། འདི་ནི་བད་ཀན་
ནོ༑ ། ཞེས་ བྱ་བ་ ལ་ སོགས་ པའི་ དོན་ མ་ ནོར་ བ་ བརྡ་ སྦྱོར་་བའམ།



རྩ་མདོའི་འགྲེལ་བ་བདུད་རྩིའི་ཟེགས་མ།
ངག་གི་འཕྲིན་སྨྲ་བའི་ཕོ་ཉ་བ་དང་འདྲ་བ་ནི་འཕར་བའི་རང་བཞིན་དུ་
གནས་པའི་རྩེ་འདི་རྣམས་ཡིན་ནོ་ཞེས་བརྟག་པའི་གཞི་ངོས་བཟུང་
བའོ༑ ། འོ་ན་རྩ་དེ་གཞི་གང་ལས་གྱེས་པ་དང་འཕར་བའི་རྒྱུ་མཚན་ཅི་
ཞེ་ན། རྩ་ནག་ལས་གྱེས་པའི་རླུང་ཁྲག་གཉིས་འདོམས་ཀྱི་འཕར་རྩ་
རོ་རྐྱང་དབུ་གསུམ་སྙིང་གི་རྩ་བར་འདུས་པ་ལས་ཉོན་མོངས་པའི་ཡིད་
རྒྱུ་བའི་བུ་གའི་དབང་གིས་སྙིང་འཕར་བར་བྱེད་ལ། དེའི་དོན་གྱིས་
སྙིང་དང་གཙོ་བོར་འབྲེལ་བའི་རྩ་ཐམས་ཅད་རླུང་ཁྲག་འདྲེས་པར་རྒྱུ་
ཞིང་༑ རྩ་ཡང་འཕར་བའོ། ། རྩ་དེ་ལ་ཇི་ལྟར་བརྟག་པར་བྱ་བའི་
ཚུལ་ལ། རྩ་བལྟ་བའི་སྔོན་གྱི་ཆོ་ག་ཟས་སྤྱོད་ཀྱི་སྤང་བླང་བསླབ་པ་སྟེ་
ཟས་སྤྱོད་བསླབ་པ་དང་། དུས་ཚོད་ག་འདྲ་ཞིག་གི་ཆ་རྐྱེན་འོག་ཏུ་ད་
གཟོད་རྩ་བལྟ་བར་བསྟན་པ་སྟེ་བལྟ་དུས་དང་། བལྟ་ཙ་རྒྱུ་བའི་ལུས་
ཀྱི་ཆ་ཤས་གང་དུ་རྩ་བལྟ་བ་སྟེ་བལྟ་གནས་དང༌། རྩ་བལྟ་བའི་གནས་
དེ་རུ་གང་ཞིག་རྩ་ལྟ་མཁན་གྱིས་ཚོན་སོགས་ སོར་མོས་ལྕི་ཡང་ལྟར་
མནན་པའི་ཚད་ཐིག་སྟེ་མནན་ཚད་དང་། ཚུལ་ཇི་ལྟ་བུའི་སྒོ་ནས་རྩ་
ལ་བལྟ་དགོས་པ་སྟེ་བལྟ་ཚུལ་བཅས་ལྔ་པོ་ནི་རྩ་བལྟ་བའི་སྔོན་གྱི་སྟ་གོན་
དགོས་པའི་བྱ་བ་ཡིན་པས་ན་སྔོན་འགྲོའི་སྤྱི་དོན་ལྔ་རུ་བཞག་གོ །



རྩ་སྤྱིར་བཤད་པ།
རྣམ་པར་མ་གྱུར་པ་རྟེན་གྱི་རྩ་རྒྱུད་གསུམ་པོ་སོ་སོར་འབྱེད་པའི་མཚན་
ཉིད་བཤད་པ་དང་། དུས་དཔྱིད་སོགས་བཞིའི་རྩ་འཕར་ལུགས་ཀྱི་
ཁམས་དང་འབྱུང་ བ་ ཤིང་ མེ་ སོགས་ རྩ་རུ་སྦྱར་ ནས་ བརྩི་ བ་ དང་། །
ནད་མེད་པ་དག་ལ་ཕྱིས་འབྱུང་གི་ཚུལ་ཤེས་པས་ངོ་མཚར་བའི་རྩ་དང་།
ནད་ཡོད་པ་དང་མེད་པ་གཉིས་ཀྱི་ལ་ཤན་དབྱེ་བ་རྩའི་འཕར་གྲངས་
བརྟག་པ་དང་། སྤྱི་དང་བྱེ་བྲག་གཉིས་ཀྱི་སྒོ་ནས་ནད་སོ་སོར་མ་
འདྲེས་པར་ངོས་འཛིན་པ་དང་། རྒྱུད་འགྱུར་བའི་རྩྭ་སོགས་འཆི་
ལྟས་ཀྱི་རྩ་གསུམ་པོས་འཚོའམ་མི་འཚོ་ཞེས་གསལ་བོར་བཤད་པ་དང་།
གདོན་གློ་བུར་བ་ཡེ་འདྲོག་སོགས་ཀྱིས་གཙེས་མིན་ལ་བརྟག་ཅིང་དེ་
དག་ངོ་ལོན་གྱི་ཆོ་ག་ཇི་ལྟར་བསྒྲུབ་པ་དང་། ཚེ་རིང་ཐུང་གི་རྟགས་
གསལ་བོར་སྟོན་པའི་བླ་རྩ་ལ་བརྟག་པ་བཅས་དངོས་གཞིའི་སྤྱི་དོན་
བརྒྱད་དེ་ཁྱོན་སྤྱི་དོན་བཅུ་གསུམ་དུ་བཤད་པ་ཡིན་ནོ། །



རྩ་མདོའི་འགྲེལ་བ་བདུད་རྩིའི་ཟེགས་མ།
དང་པོ་རྩ་བལྟ་བའི་སྔོན་འགྲོ་ཟས་སྤྱོད་
བསླབ་པ་བཤད་པ།
དང་པོ་སྔོན་འགྲོ་ཟས་སྤྱོད་བསླབ་པ་བཤད་པ་ལ། དང་པོ་
ཞེས་པ་ནས་ གཅེས་པ་ཡིན་ ཞེས་པའི་བར་གྱིས་བསྟན་ཏེ། སང་
ཞོགས་པར་ཚུ་བལྟ་བའི་དོ་ནུབ་ནས་ནད་པ་དང་ནད་མེད་གང་ཡིན་
ཀྱང་ཤ་ཆང་སོགས་དྲོད་བཅུད་ཆེ་བའི་བཟའ་བཏུང་དང་། སྔོ་ངད་
རུལ་སུངས་སོགས་འཇུ་དཀའ་བའི་རིགས་དང༌། ཇ་དང་ར་ཕག་གི་
ཤ་ལ་སོགས་བསིལ་ཆེ་བའི་བཟའ་བཏུང་རྣམས་ཀྱིས་ནད་གཞི་གསར་དུ་
འཁྲུགས་པར་འགྱུར་བས་སྤང་བར་བྱ་ཞིང་། བསིལ་དྲོད་སྙོམས་པའི་
བཟའ་བཏུང་ཡིན་ཀྱང་ཧ་ཅང་འགྲངས་ཆེས་པ་དང་། ལྟོགས་ཆེས་
པ་དང་། བུད་མེད་དང་ལྷན་དུ་ཉལ་བོ་བྱས་པ་དང་། བྱ་ལས་ཀྱིས་
གཉིད་ཆག་པ་དང་། ཁ་ཏོན་ལ་སོགས་སྨྲ་བརྗོད་མང་བ་དང་། མྱ་
ངན་དང་ཡིད་མི་བདེ་བ་སོགས་སེམས་ལས་དང་། འགྲོ་འདུག་ལ་
སོགས་ཏེ་མཐའ་གཉིས་དང་ལྡན་པའི་ཟས་སྤྱོད་རྣམས་སྤངས་ནས་
10



དང་པོ་རྩ་བལྟ་བའི་སྔོན་འགྲོ་ཟས་སྤྱོད་བསླབ་པ་བཤད་པ།
ལེགས་པར་བརྟག་པ་དེ་ཡིས་ནི་ནང་གི་འདུ་བ་རྣམས་མི་འཁྲུགས་ཤིང་
གསལ་བོར་སྟོན་ནོ་ཞེས་སྤྱིར་བཏང་ནས། དམིགས་བསལ་དུ་དེ་ལྟ་
བུའི་ལོང་མེད་པའི་ནད་པ་གློ་བུར་དུ་བྱུང་བ་རྣམས་ལ་བརྟག་དགོས་པ་
བྱུང་ན་ཡང་ནད་པ་དང་སྨན་པ་གཉིས་ཀའི་དབུགས་ཆད་པ་དང་རྩོལ་
བས་མ་དུབ་པའི་སྔར་མལ་དུ་ཚུད་པ་སོགས་ནད་པའི་རྩ་དཔངས་རྐྱེན་
སྣ་ཚོགས་ཀྱིས་མ་བཏེགས་པ་ཞིག་ཅི་ནས་ཀྱང་གཅེས་པར་བཟུང་ལ་
བརྟག་དགོས་པ་ཡིན་ནོ། ། བྱང་བ་བཀྲ་ཤིས་དཔལ་བཟང་གིས།
འགྲངས་ཆེ་ བད་ ཀན་ འཁྲུགས་ པའི་སྤྱོད་ལམ། ལྟོགས་ཆེས་ རླུང་
འཁྲུགས་པའི་སྤྱོད་ལམ།, འགྲོ་འདུག་མིང་བུ་མཁྲིས་པ་འཁྲུགས་པའི་
སྤྱོད་ལམ། ཆང་ འཐུང་ བས་རྩ་དཔངས་ གཏོད།. ཅེས་ དང་།
གཡུ་ཐོག་གི་རྩའི་སྟོང་ཐུན་དུ། ནང་བར་རྩ་བལྟ་བའི་དོ་ནུབ་ནས་ཧ་
ཅང་འགྲངས་པར་མི་བཟའ། ལྟོགས་པར་ཡང་མི་བྱ། ཆང་ མི་
བཏུང་། གཏམ་མང་པོ་མི་ལབ། ཉལ་བོ་མི་བྱ། གཉིད་ཆག་མི་
བྱ༑ ཧ་ཅང་གྲང་བ་དང་དྲོ་བར་མི་བྱའོ། ། སྨན་པ་དེ་ཡང་སོ་མ་རཱ་
ཛཱ་ལས། སྨན་པ་གཉིད་ལོག་ཆང་མ་འཐུངས། ། ལས་དྲག་སྨྲ་བ་མ་
བྱས་ཤིང་། ། མྱ་ངན་མ་གདུངས་སེམས་བདེ་དང་། ། ནད་ཀྱིས་མ་བཏབ་



རྩ་མདོའི་འགྲེལ་བ་བདུད་རྩིའི་ཟེགས་མ།
ལུས་བདེ་དང་། ། བུད་མེད་ལྷན་ཅིག་གནས་པ་སྤངས། ། ཁམས་གསལ་
བས་ནི་བལྟ་བར་བྱ། ། ཞེས་དང་། ། ནད་པ་དག་གི་མཚན་ཉིད་ནི། །
ནངས་པར་སྔ་མོར་ལངས་པ་དང་། ། ཟས་སྐོམ་མ་ཟོས་པ་དག་དང་། །
དྲག་ཤུལ་་མ་བྱས་དབུགས་གྲང་མོ། ༑ ནང་དུ་མ་སོང་དྲོན་མོ་ཕྱིར། ། ཙ
ཕྲ་ཁྲག་མ་རྒྱས་པ་དང་། ། རྩ་ཆེན་ཁྲག་དག་མ་འབབ་དང་། ། དུས་སུ
དཔྱད་དེ་བལྟ་བར་བྱ། ། མི་ཕམ་པས། སང་ཉིན་རྩ་བལྟ་ བའི་དེ
རིང་ལྟ་བུ་ནས་ཀྱང་ཤ་ཆང་ལ་སོགས་པ་ཧ་ཅང་དྲོད་བཅུད་དྲག་པོ་ཟོས
ན་ཟས་དེའི་རྐྱེན་གྱིས་རྩི་ཡོང་ཚ་བའི་ནད་གཞི་དང་མཐུན་པར་འགྱུར
དུ་འོང་བ་དང༌། དེ་བཞིན་དུ་འཇུ་དཀའ་ཞིང་བསིལ་ཆེས་པ་བཟའ་
ཆེས་ན་ གྲང་ བའི་ནད་གཞི་སློང་བས་དེ་ ལྟར་ཚ་ གྲང་ གི་ནད་གཞི
འཁྲུགས་པའི་ཟས་སྤང་ལ་བསིལ་དྲོད་སྙོམས་པའི་ཟས་བཟའ། དེ
ཡང་ཧ་ཅང་འགྲངས་ཆེས་པ་དང་། ལྟོགས་ཆེས་པ་དང་། བུད
མེད་དང་ཉལ་བོ་བྱེད་པ་དང་། གཉིད་ཆག་པ་དང་། སྨྲ་བརྗོད་
དང༌༑ སེམས་ཀྱི་བསམ་བློ་མང་དུ་བཏང་བའི་སེམས་ལས་བྱེད་པ་
དང༌། འགྲོ་ཞིང་འདུག་པའི་སྤྱོད་ལམ་མང་པོ་བྱེད་པ་སྤངས་ཏེ
བརྟག་པར་བྱ། དེ་ལྟར་བྱས་ན་དེ་ཡིས་འདུ་བ་རླུང་མཁྲིས་བད་ཀན



དང་པོ་རྩ་བལྟ་བའི་སྔོན་འགྲོ་ཟས་སྤྱོད་བསླབ་པ་བཤད་པ།
རྣམ་གསུམ་མི་འཁྲུགས་པས། རྩ་གསལ་ཞིང་ཐིག་པ་འོང་ངོ་། ། དེ་
ལྟར་མ་བྱས་ན་བརྒྱགས་ཆེ་བའི་དུས་སུ་རྩི་མཐོ་ལ་གྲིམ་པ། ལྟོགས་ཆེ་
དུས་རྩ་ དཔངས་དམའ་ལ་ཞོན་པ། གཉིད་ཆག་ པ་ དང་། སྨྲ་
བརྗོད་མང་བས་རླུང་འཁྲུགས་ཏེ་རྩི་ཡང་རླུང་གི་ནད་དང་མཐུན་པར་
འོང་ངོ༌། ། འགྲོ་འགྲོ་འདུག་འདུག་མང་བས་རྩ་ཡང་འཚུབ་པ་ལྟ་བུ་འོང་
བས་རྐྱེན་དེ་དག་སྤངས་ནས་དལ་བར་བྱས་ན་རང་བཞིན་ནད་ཁམས་
ཀྱི་རྩ་གང་ཡིན་དེ་ཇི་ལྟར་ཡིན་པ་རང་སོར་གསལ་ལོ། ། ད་ལྟ་རྩ་གློ་བུར་
དུ་བལྟ་བར་བྱེད་ན་ཡང་དེ་དུས་ནད་པ་དབུགས་རང་མལ་ཚུད་པ་ཅན་
དུ་བྱ་སྟེ། དལ་བ་དང་བརྒྱུག་པ་སོགས་ཀྱིས་དབུགས་མལ་དུ་མ་ཚུད་
པའི་སྐབས་ན་རྩ་ཡང་འཚུབ་པ་འོང་བས་དབུགས་མི་རྒོད་པའི་སྐབས་
སུ་བལྟ་ བ་དང་། དབུགས་ རྒོད་ པའམ་ བསྡོམས་ པ་ སོགས་ རྩ་ ཡི་
དཔངས་དབུགས་ཀྱི་རྐྱེན་གྱིས་མ་བཏེགས་པའམ་མ་བསྒྱུར་བ་གཅེས་པ་
ཡིན་ཏེ་དབུགས་ཀྱི་དབང་ལས་རྩ་གྲིམ་ལྷོད་དུ་འགྱུར་བ་མྱོང་བས་གྲུབ་
པའི་ཕྱིར་རོ། ། ཞེས་གསུངས་པ་ལྟར་རོ། །



རྩ་མདོའི་འགྲེལ་བ་བདུད་རྩིའི་ཟེགས་མ། །
གཉིས་པ་རྩ་བལྟ་བའི་དུས་བཤད་པ།
གཉིས་པ་རྩ་བལྟ་བའི་དུས་བཤད་པ་ལ། བལྟ་དུས་ཞེས་པ་
ནས་གནས་ དུས་ བལྟ་ཞེས་ པའི་ བར་ གྱིས་ བསྟན་ ཏེ་ངོ་མཚར་གྱི་ རྩ་
བདུན་བརྟག་པ་དང༌། ལོང་སྐབས་ཡོད་ན་ནད་པ་ལའང་རུང་སྟེ།
སྤྱིར་བཏང་གི་དབང་དུ་བྱས་ན་རྩ་བའི་བུའི་དུས་ནི། གློ་བུར་གྱི་རྐྱེན་
གྱིས་མི་བསྐྱེད་པ་ཐ་མལ་དུ་གནས་པ་ཞིག་ངེས་པར་དགོས་ལ། དེ་
དུས་ནམ་ཞིག་ལ་བྱུང་ཞེ་ན། ནམ་མཁའ་ལ་ཉི་མ་ཤར་བ་ཀླུང་དུ་ཉི་
ཟེར་མ་ཕེབས་པ། རྩ་བལྟ་ཡུལ་གྱི་མི་དེའི་ནང་གི་དབུགས་དྲོན་མོ་དེ་
ཕྱིར་རིང༌ དུ་ མ་ རྒྱུས་ པ། ཕྱིར་ རྒྱུ་ བའི་དབུགས་ བསེར་ བུ་ དང་
འགྲོགས་པའི་གྲོང་མོ་དེ་ནང་དུ་མ་འོང་བ། མལ་ས་ནས་མ་འགུལ་
བར་ཟོར་བདེར་གནས་པ། ཁ་ཟས་དང་བཏུང་བ་མ་འཐུང་བ་སྟེ།
ཁྱད་ཆོས་དྲུག་ལྡན་འདི་སྐབས་སུ་འབྱུང་ཞིང་། དུས་དེར་བལྟས་ན་
ངེས་པར་གསལ་བའི་རྒྱུ་མཚན་དངོས་ནི། གདགས་སྲིབ་དབུགས་
སྙོམས་ཞེས་པ། འོག་ཏུ་ཡར་ཟུར་དོན་ལྔ་ཕྱིར་རྒྱུ་གདགས་ཀྱི་རྩ། །



གཉིས་པ་རྩ་བལྟ་བའི་དུས་བཤད་པ།
མར་ཟུར་སྣོད་དྲུག་ནང་རྒྱུ་སྲིབ་ཀྱི་རྩེ། ། ཞེས་གསུངས་པའི་དོན་གྱིས།
དོན་ལྔའི་རླུང་ལ་གདགས་དང་སྣོད་དྲུག་གི་རླུང་ལ་སྲིབ་ཅེས་པའི་ཐེ་
སྙད་བཏགས་པ་དོན་བློ་ལ་འཆར་བདེ་བ་ལ་དགོངས་པ་ལྟར། ཁྱད་
ཆོས་དྲུག་ལྡན་གྱི་དུས་དེར་ནང་དོན་སྣོད་དེའི་རླུང་རྣམས་ཀྱང་རྐྱེན་
གྱིས་མ་བསླད་པར་རང་སོར་གནས་པས་ཕྱིར་རྒྱུ་བའི་སྣ་སྒོའི་དབུགས་
ཀྱང་སྙོམས་ལ་ལག་པའི་རྩ་ཡང་ཐ་མལ་དུ་གནས་པར་འགྱུར་བ་ཡིན་
པས་ན་དུས་དེར་ཚྭ་བལྟ་བར་བྱེད་དགོས་པ་ཡིན་ནོ། ། རྩའི་སྟོང་ཐུན་དུ།
དུས་ཚོད་སྔོན་དུ་སོང་བ་ནི། རི་རྩེ་ལ་ཉི་མ་མ་ཤར་བ། ཟས་སྐོམ་
མ་ཟོས་པ། ཕྱིའི་དབུགས་ནང་དུ་མ་ཞུགས་པ། ནང་གི་དབུགས་
ཕྱིར་མ་རྒྱུས་པ།གདགས་སྲིབ་སྙོམས་པའི་དུས་དེ་རུ་བལྟའོ། ། ཅི་ཞེ་
ན༑ རྩི་ནང་ཁྲོག་རླུང་གཉིས་སུ་རྒྱུ་བའི་ཕྱིར། མཚན་མོ་རླུང་ཤས་
ཆེ༑ ཉིན་མོ་ཁྲག་ཤས་ཆེ། རླུང་ཁྲག་ཆ་སྙོམས་པའི་དུས་རྟོགས་
པར་འགྱུར་རོ། ། སོ་མ་རཱ་ཛ་ལས། རྩ་ཕྲ་ཁྲག་མ་རྒྱས་པ་དང་།། རྩ་
ཆེན་ཁྲག་དག་མ་འབབ་དང་། ། དུས་སུ་དཔྱད་དེ་བལྟ་བར་བྱ། ། འདིར་
གདགས་སྲིབ་ཅེས་པ་ནི། སྤྱིར་གདགས་སྲིབ་ཀྱི་གོ་དོན་མང་དུ་ཡོད་
ཀྱང་༑ སྐབས་འདིར་གདགས་སྲིབ་ནི་ཚ་གྲང་གི་མཚོན་བྱེད་ཀྱི་མིང་
15



རྩ་མདོའི་འགྲེལ་བ་བདུད་རྩིའི་ཟེགས་མ།
སྟེ༑ མི་ཕམ་རྩ་འགྲེལ་ལས། སྤྱོད་ལམ་དྲག་པོས་ཁོང་བར་དྲོད་
འབར་ཞིང་། དབུགས་རྒོད་པ་ནི་ཚ་བའི་དབུགས་ཏེ་དེའི་དུས་སུ་རྩ་
ཡང་གྲིམ་པར་འོང་། ལྟོ་ཆག་པ་དང་ལུས་གྲང་བ་སོགས་ཀྱིས་ཁོང་པ་
གྲང་ཞིང་དབུགས་རྒྱུ་བ་ཞན་པའི་ཚེ་བལྟ་རྩི་ཡང་དེ་དང་འཚམ་པར་
ཅུང་ཞན་པར་འབྱུང་བ་མངོན་སུམ་ཡིན་ལ། དེའི་ཕྱིར་ནང་མོ་མལ་
ནས་མ་འགུལ་གང་སྤྱོད་ལམ་སྙོམས་པས་དབུགས་ཚ་གྲང་སྙོམས་ལ།
དེའི་དབང་གིས་ནད་གཞིའི་རྩ་ཇི་ལྟ་བུ་ཡིན་པ་མ་གཏོགས་འཕྲལ་གྱི་
དབུགས་ལ་བརྟེན་པའི་རྩ་རྒྱུད་དྲག་དལ་མི་འོང་བས་དུས་དེ་འདྲར་རྩ་
བལྟ་བའི་དུས་ཡིན་ཞེས་བསྟན། སི་ཏུའི་གསུང་ཁྲིད་ཚེ་དབང་ཀུན་
ཁྱབ་ཀྱིས།. གསང་བ་ཐུན་མོང་མ་ཡིན་པའི་དུས་གནད། གདགས་
སྲིབ་དབུགས་སྙོམས་པ། སྣ་བུག་གཡས་གཡོན་གྱི་རླུང་གི་རྒྱུ་བ་ཡོན་
པོའི་སྐབས་སུ་ཤིན་ཏུ་ཞིབ་ན་གཡས་གཡོན་གྱི་རྩ་ལ་མཐོ་དམའ་སོགས་
ཅུང་ཟད་འབྱུང་སྲིད་པས་སྣ་བུག་གི་རླུང་མཉམ་རྒྱུ་དུས་དང་འགྲིག་ན་
ཤིན་ཏུ་ངེས་ཤིང་། འདི་སྐབས་བོད་རྣམས་ཀྱིས་ཤིན་ཏུ་མ་བརྟག་
པས་རྒྱུད་དོན་ལ་ལོག་པར་བཤད་པ་ཤིན་ཏུ་མང་ངོ༌། ། སྣ་སྒོའི་བུ་གའི་
རླུང་ལ་ཆེ་ཆུང་རེ་ཡོད་པས་དེ་ན། སྙིང་འཕར་བའི་དུས་དང་ཁྱད་
16,



གཉིས་པ་རྩ་བལྟ་བའི་དུས་བཤད་པ།
པར་ཡོད་པས་དེའི་སྐབས་རྩའང་ཁྱད་པར་ཆེ་ལ། དེ་མེད་པ་ཤེས་
སྐབས་གལ་ཆེ་ཞེས་སོ། །
སྨན་པ་རྣམས་ཀྱིས་ནད་པར་བསྐོར་བ་ཡི། །
སྔོན་བྱུང་གངས་ལྗོངས་སྲོལ་བཟང་ཉིན་བྱེད་འོད། །
ཡང་སྐྱར་པདྨའི་ཚལ་ལ་རབ་བཀྲ་ཚེ། །
བལྟ་དུས་ངེས་པ་འདི་ཉིད་ལེགས་མཁྱེན་མཛོད། །
ཅེས་པར་གཞིའི་ཤོག་སྟོང་གསབ་ཆེད་ཁོ་ནར་བར་སྐབས་ཀྱི་ངལ་གསོའི་
རྩེད་མཚར་ཚིགས་སུ་བཅད་པའོ། །
17



རྩེ་མདོའི་འགྲེལ་བ་བདུད་རྩིའི་ཟེགས་མ།
གསུམ་པ་རྩ་བལྟ་བའི་གནས་བཤད་པ།
གསུམ་པ་རྩ་བལྟ་བའི་གནས་བཤད་པ་ལ། བལྟ་གནས་ཞེས་
པ་ནས་བོལ་ལ་བརྟག་ཅེས་པའི་བར་གྱིས་བསྟན་ཏེ། རྩ་བལྟ་བའི་
གནས་ངེས་ པ་ ནི། ལག་ པའི་ མཁྲིག་ མའི་ གཉེར་ མ་ དང་ པོ་ སྟེ།
གོང་མ་དེ་ནས་རྩ་བལྟ་ཡུལ་རང་གི་མཚོན་གང་མར་ལ་འཇལ་བའི་རུས་
པ་འབུར་ངོའི་ཟད་མཚམས་ཀྱི་ལྡེབས་དེར་སྨན་པའི་མཛུབ་གུང་སྲིན་
ལག་གསུམ་ལ་རྒྱ་ནག་གི་བརྡར་ཚོན་ཀན་ཆག་ཅེས་གྲགས་པ་དེ་གསུམ་
མ་འདུས་པ་སྟེ། བར་ཡངས་དྲགས་པ་དང་། དོག་དྲགས་པ་མ་
ཡིན་པའི་མ་རེག་ ཙམ་ སྙོམས་པར་བཞག་ སྟེ་བལྟ་བའོ། ། དེ་ཁོ་ནར་
བརྟག་དགོས་པའི་རྒྱུ་མཚན་ཅིའི་ཕྱིར་ཞེ་ན། འཕར་རྩ་ཙམ་ནི་མགོ་
སྐེ་རྐང་བ་སོགས་ལུས་ཀྱི་སྟོད་སྨད་ཀུན་ལ་ཡོད་མོད་ཀྱང་། དོན་སྙིང་
འཕར་བ་དང་ཉེ་བ་སྐེ་དང་མཆན་འོག་ལྟ་བུར་བལྟས་ན་རི་གཟར་གྱི་ཕུ་
ཆུ་དྲག་ཏུ་འབྲུབ་པའི་རྩར་མི་འགའ་ཞིག་ཕར་ཚུར་དུ་ལབ་ཀྱང་ཆུ་སྒྲ་
དེའི་ དབང་དུ་སོང་ནས་ལབ་ཀྱི་བརྡ་མི་འབྱོར་བ་དང་མཚུངས་ ཏེ།
18



གསུམ་པ་རྩ་བལྟ་བའི་གནས་བཤད་པ།
དོན་སྙིང་ལས་གཞན་པའི་ནད་མི་རྟོགས། དེ་བཞིན་དུ་དོན་སྙིང་
དང་རིང་བ་མགོ་དང་རྐང་བའི་འཕར་རྩ་ལ་བལྟས་པའི་ཚེ་རྒྱ་གར་ནག་
སོགས་ཐག་རིང་བོ་ནས་འོངས་པའི་མགྲོན་པོའི་གཏམ་ལ་བདེན་རྫུན་སྣ་
ཚོགས་འབྱུང་བ་དང་འདྲ་སྟེ། ནད་ཇི་ལྟ་བ་རྟོགས་པར་མི་ནུས་སོ། །
དེ་ལྟ་ན་གོང་དུ་བཤད་པའི་བལྟ་གནས་འདི་ཉིད་ལུས་ཀྱི་སྟོད་སྨད་དོན་
སྣོད་ཐམས་ཅད་དུ་ཉེ་རིང་འཚམ་པ་ཡིན་ཏེ། དཔེར་ན། ཕུ་ཆུ་
འབྲུབ་པའི་ས་ཇི་ལྟར་རིགས་པ་ནས་མི་མང་ཉུང་གང་ཡང་རུང་བས་
སྐད་གསང་མཐོན་པོ་སྨྲས་པ་དེ། གནས་དེ་ལས་གཞི་འདོམ་ལྔ་བརྒྱ་
ལ་རྒྱང་གྲགས་སུ་བྱས་པའི་ཚུ་རོལ་ནས་དབང་བོ་སྐྱོན་མེད་པས་དབྱར་
ཁའི་དུས་སུ་ཉན་པའི་ཚེ་ན། ་ཆུ་སྒྲ་དང་མི་སོ་སོའི་སྐད་མ་འདྲེས་པར་
ཐོས་པ་བཞིན་དུ་ནད་རྟགས་རྣམས་ཀྱང་གསལ་བར་སྟོན་པ་ཡིན་ནོ། །
དེ་ཡང་ཇི་ལྟར་ཡིན་ཞེ་ན། བལྟ་རྩ་འདིར་ལུས་ཀྱི་སྟོད་སྨད་དོན་སྣོད་
ཕྱི་ནང་སོགས་ཀྱི་ནད་རྟགས་ཐམས་ ཅད་རྒྱུ་བས་ན། ཚོང་འདུས་
ཆེན་པོའི་རྒྱ་སྲང་བཞིན་གནས་པ་ཡིན་ནོ། ། གལ་ཏེ་གཞན་དག་ན་རེ།
སྙིང་རྩ་གཅིག་པོ་དེའི་ནང་དུ་དོན་སྣོད་སོགས་སྟོད་སྨད་ཕྱི་ནང་ཐམས་
ཅད་ཀྱི་རླུང་ ཁྲག་རྣམས་ མི་རྒྱུ་བས་ན་ནད་རྟགས་རྣམས་རྟོགས་པ་



རྩ་མདོའི་འགྲེལ་བ་བདུད་རྩིའི་ཟེགས་མ།
འགལ་ལོ་ ཞེ་ ན་ མི་ འགལ་ ཏེ། ནད་ རྟགས་རྣམས་རླུང་ཁྲག་ དང་
བསྡོམས་ཏེ་རྒྱུ་བ་མ་ཡིན་པའི་ཕྱིར་རོ་ཞེས་བྱའོ། ། ཚོང་ཟོང་དང་འདྲ་
བའི་རླུང་དང་། བད་ཀན་དང་། ཁྲག་དང་། མཁྲིས་པ་ལ་
སོགས་ནད་རྟགས་ལུས་ཀྱི་སྟོད་སྨད་ཕྱི་ནང་ཀུན་ཏུ་རྒྱུ་བས་ན་དྲག་པར་
འཕར་བའི་ཚུལ་འདི་ཉིད་ཚོང་དཔོན་བཞིན་ཟོང་གང་ན་ཅི་ཡོད་ཀྱི་
གཏམ་སྨྲ་བར་བྱེད་དོ། ། དེའང་ཇི་ལྟར་སྨྲ་ན། རྫོང་སོ་སོའི་མིང་ནས་
སྨྲས་པ་ལྟར་འདི་ནི་སྙིང་གི་ནད་ཚ་བའོ། ། འདི་ནི་རྒྱུ་མའི་ནད་གྲང་
བའོ ༑ ། ཞེས་སོགས་དང་། འདི་ནི་མགོ་བོའི་ནད་དོ། ། འདི་ནི་རྐང་
བའི་ནད་དོ། ། འདི་ནི་བར་གྱི་ནད་དོ། ། ཞེས་དང་
།： འདི་ནི་རླུང་གི་
ནད་དོ། ། འདི་ནི་མཁྲིས་པའི་ནད་དོ། ། ཞེས་བྱ་བ་ལ་སོགས་པའི་སྒོ་
ནས་ཕ་ཙེའི་རེ་སོ་ལྟར་དཀར་ནག་སྤེལ་བའི་ཚུལ་གྱིས་སྟོན་ནོ། ། སྙིང་
བོའི་གནད་ནི་བཤད་རྒྱུད་ཀྱི་འགྲེལ་བར་བཤད་ཟིན་པ་ལྟར་སྙིང་གི་རྩ་
བ་ནས་གྱེས་པའི་རྩ་དྲུག་སྟེ། གཉིས་མགྲིན་པར་བརྒྱུད་ནས་མགོ་
བོར་གྱེས། གཉིས་མཆན་ཁུང་བརྒྱུད་ནས་ལག་པར་གྱེས། གཉིས་
སྣེ་ཁུང་བརྒྱུད་ནས་རྐང་བར་གྱེས་པ་འདི་རྣམས་སྙིང་དྲག་ཏུ་འཕུར་
བའི་དབང་གིས་འཕར་བ་ཡིན་ཏེ། སྙིང་དང་རྩའི་འཕར་ཚུལ་གཅིག
20



གསུམ་པ་རྩ་བལྟ་བའི་གནས་བཤད་པ།
ཁོ་ནར་མངོན་སུམ་གྱིས་བལྟས་པས་ཤེས་སོ། ། དེས་ན་ལུས་ཀྱི་སྟོད་སྨད་
ཕྱི་ནང་གང་དུ་ཚ་གྲང་གི་ནད་ཅི་བྱུང་ཡང་སོ་སོའི་མཚན་ཉིད་དང་ཆོས་
མཚུངས་པའི་རྟགས་རྣམས་གསལ་བར་སྟོན་པ་ཡིན་ནོ། ། དེའང་ ཕ་
ཙེའི་རེ་སོ་ཞེས་པ་སྣལ་མའི་རྒྱུད་དུ་མ་གཤིབས་པ་ཐུགས་མ་བཏགས་
གོང་ལ་དགོངས་པ་མིན་པར། སླེའུ་འམ་ཕ་ཙེ་ཐགས་སུ་གྲུབ་ཟིན་
པའི་རེ་སོ་ཞེས་སྐབས་སྐབས་སུ་དཀར་ནག་ལྟ་བུ་སྤེལ་བ་ཞིག་འབྱུང་བ་
ནི་རྣམ་པ་མིག་ཡུལ་དུ་ལམ་པ་དེ་ཉིད་དཔེར་མཛད་པ་དེ། དོན་ལ་
ལག་པ་གཡས་པའི་ཚོན་གྱི་ཡར་ཟུར་དུ་སྙིང་གི་ནད་རྟགས་གདགས་ཏེ་
ཁ་དོག་དཀར་བའི་རྣམ་པ་དང་། མར་ཟུར་དུ་རྒྱུ་མའི་ནད་རྟགས་
སྲིང་སྟེ་ནག་པའི་རྣམ་པ་དང༌། དེ་བཞིན་དུ་ཀན་གྱི་ཡར་ཟུར་དུ་
མཚེར་བའི་ནད་རྟགས་དཀར་བའི་རྣམ་པ་དང༌། མཱར་ཟུར་དུ་ཕོ་
བའི་ནད་རྟགས་ནག་པའི་རྣམ་པ། ཆག་འོག་གི་ཡར་ཟུར་དུ་མཁལ་
གཡོན་གྱི་ནད་རྟགས་དཀར་བའི་རྣམ་པ། ་ མར་ཟུར་དུ་བསམ་སེའི་
ནད་རྟགས་ནག་པའི་རྣམ་པ་རྣམས་ཡིད་ཡུལ་དུ་བྱས་པས་རེ་སོའི་དཔེ་
གྲུབ་མོད། དོན་དུ་རྩ་ལ་དཀར་ནག་སྤེལ་བའི་རེ་སོ་འདྲ་བ་ནི་མེད་
དོ༑ ། བླ་རྩི་ནི་རུས་པ་འབུར་པོའི་མར་ཟུར་ཆུ་རྒྱུས་ཀྱི་གསེབ་ཏུ་བརྟག་



རྩ་མདོའི་འགྲེལ་བ་བདུད་རྩིའི་ཟེགས་མ།
ཅིང༌༑ འཆི་མི་འཆི་ཐེ་ཚོམ་དུ་གྱུར་པའི་ཚེ་ན། འབྱུང་བ་རྣམས་
མཐའོ་ནས་རིམ་གྱིས་སྡུད་པའི་ཕྱིར་འཆི་རྩ་བོལ་གོང་དུ་བརྟག་པས་
འཕྲལ་དུ་ཤེས་སོ། ། མི་ཕམ་རྩ་འགྲེལ་ལས། ལག་པའི་མཁྲིག་མ་ལ་
གཉེར་མ་གཉིས་ཡོད་པ་ལས། ལག་པའི་རྩ་བར་ཡོད་པའི་གཉེར་མ་
དང་པོ་ནས་ནད་པ་རང་གི་མཐེ་བོང་གི་ཚིགས་མཚམས་དང་སེན་མོའི་
དྲེག་པ་དཀར་ནག་གི་མཚམས་ཀྱི་བར་ཆ་ལ་ཚོན་གང་ཞེས་བྱ་བ་དེ་ཡི་
ཚད་ཙམ་མར་བཅལ་བའི་བར་དེར་དོན་སྣོད་དྲུག་གི་རྩ་ཆ་མཉམ་པར་
རྒྱུ་བས་ན་དེར་བརྟག་པར་བྱའོ། ། དེ་ཡང་མཁྲིག་གཉེར་དང་པོ་ནས་
ཚོན་གང་མར་གཞལ་བའི་སྣ་དང་ལག་པའི་རུས་པ་འབུར་བོ་ཐད་ཀར་
འོང་བས། རུས་པ་འབུར་པོའི་ལྡེབས་ཞེས་མི་ནོར་བའི་གཟེར་བཤད་
པའོ༑ ༑ཞེས་དང་། ཡང་། འདི་ལ་བོད་ཀྱི་འཚོ་བྱེད་པ་སྔ་མ་དག་
གིས་མཁྲིག་གཉེར་དང་པོ་ནས་ཚོན་གང་མར་གཞལ་བའི་འོག་ནས།
ད་གཟོད་སྨན་པའི་མཛུབ་མོ་གསུམ་སྙོམས་པར་བཞག་སྟེ་བལྟ་ཞེས་
བཤད་ཀྱང་ལུང་རིགས་དང་མི་མཐུན་ཏེ། ལུང་ནི་རྒྱ་ནག་ཡུལ་དུ་རྩི་
ཆུ་གསལ་ བོར་བསྟན་ཞེས་ གསུངས་ པ་ ལྟར་རྒྱ་ནག་ གི་ རྩ་མདོ་ཀུན་
མཁྱེན་ཆོས་ཀྱི་འབྱུང་གནས་ཀྱི་གསར་འགྱུར་ལས། ལྟ་གནས་མཁྲིག་
22



གསུམ་པ་རྩི་བལྟ་བའི་གནས་བཤད་པ།
མའི་གཉེར་མ་ནས། ། རུས་པ་འབུར་པོའི་ལྡེབས་སུ་སྟེ། ། ཞེས་སོགས་
གསལ་པོར་བསྟན་པ་ཉིད་ལས་ཤེས་ཤིང༌། རིགས་པ་ནི། ནད་པ་
རང་གི་ལག་རྩ་ལ་གོང་བཤད་ལྟར་ས་ཁྱོན་ངེས་པ་ཅན་ཡོད་ན་གནས་དེ་
དང་དེར་དོན་སྣོད་ཀྱི་རླུང་ཁྲག་སོ་སོར་རྒྱུ་བའི་ངེས་པ་ཞིག་རུང་གི
རུས་འབུར་གྱི་གཤམ་ལ་མ་མཐར་བྱས་ནས་དེ་མན་ཆད་ངེས་པ་ཅི་ཡང་
མེད་པར་ མཛུབ་ མོ་ གསུམ་བཞག་པུ་ ཙམ་ གྱིས་ གནད་ མི་ཟིན་ ཏེ།
ནད་པ་ལུས་ཆེ་ཆུང་མ་ངེས་པ་ལ་སྨན་པ་སོར་མོ་ཆེ་ཆུང་མ་ངེས་པས་གང་
ལྟར་བལྟས་ཀྱང་སོར་མོའི་རྗེས་སུ་དོན་སྣོད་ཀྱི་རྩ་བསམ་པ་བཞིན་འོང་
བའི་རྒྱུ་མཚན་མེད་པས་ལུགས་དེ་ལ་བརྟགས་ན་ དཔྱད་ མི་ བཟོད་
པའོ༑ ། འདིར་ནི་ནད་པའི་ལག་རྩའི་ས་ཁྱོན་དེ་དེ་ལྟར་ཤེས་ནས་སོར་
མོ་གསུམ་མམ་སོར་མོ་གཅིག་གིས་བལྟས་ཀྱང་གནས་དེ་དང་དེའི་རྩ་ནི་
དེ་ལྟར་ནམ་ཡང་མི་འགྱུར་བས་ངེས་པ་དང་ལྡན་ནོ། ། འོན་ཀྱང་ཉམས་
མྱོང་དང་བསྟུན་ན་བལྟ་རྩ་ཚོན་གང་རེའི་བར་དུ་དོན་སྣོད་དྲུག་གི་རླུང་
ཁྲག་ཚན་རེ་རྒྱུ་བ་མ་འདྲེས་པ་འདྲ་སྟེ། གཉེར་མ་དང་པོ་དང་རུས་
འབུར་བར་གྱི་དོན་སྣོད་ཀྱི་རྩའི་དྲག་དུལ་ཇི་ལྟ་བ། · རུས་འབུར་ནས་
མར་ལ་སླར་ཡང་ནད་པའི་ཚོན་གང་གཞལ་བའི་བར་གྱི་ཁྱོན་ལ་དོན་



རྩ་མདོའི་འགྲེལ་བ་བདུད་རྩིའི་ཟེགས་མ།
སྣོད་ཀྱི་རྩ་བརྟག་པའང་སྔ་མ་དང་འདྲ་བར། འབྱུང་བའི་གནད་
འདིས་དེ་ལྟར་ཡིན་པ་དང་། བོད་སྔ་རབས་པ་རྣམས་ཀྱིས་ལག་རྩ་ལྟ་
ཚུལ་དེས་ཀྱང་ཕྱོགས་ཙམ་རྟོགས་པ་གནད་འདི་ལ་ཐུག་པ་ཡིན་ནམ་
སྙམ་དུ་རྣམ་པར་སེམས་སོ། ། ཡང་། རླུང་ཁྱབ་བྱེད་ཀྱིས་བསྐྱེད་ནས་
དོན་སྣོད་སོ་ སོའི་དྭངས་མའི་ཟུངས་ཁྲག་རྩ་ནང་ཀུན་ཏུ་རྒྱུ་བས་ ན།
དཔེར་ན། ཚོང་དཔོན་ལམ་དུ་རྒྱུ་བ་བཞིན་ནོ། ། ཚོང་དཔོན་ལྟ་བུའི་
རླུང་ཁྲག་འདིས་ཡུལ་གཞི་དང་ནོར་རྫས་ལྟ་བུ་དོན་སྣོད་སོ་སོའི་ཚུལ་
ནང་དུ་ཇི་ལྟར་གྱུར་པའང་ཤེས་པར་ནུས་ཏེ་དེ་དང་དེ་འབྲེལ་བའི་
དབང་གིས་སོ། ། དེ་ལྟར་ཡིན་དུ་ཆུག་ཀྱང་རྩ་གཅིག་གི་ནང་དུ་རྒྱུ་བའི་
རླུང་ཁྲག་ཐམས་ཅད་འདྲེས་པའི་ཕྱིར་སོ་སོའི་ཁྱད་པར་ཤེས་པར་མི་
འགྱུར་རོ་ཞེ་ན། ལུས་ཀྱི་དངོས་པོའི་ཁྱད་ཆོས་ཉིད་ཀྱིས་རླུང་ཁྲག་
བཅུ་གཉིས་པོ་མ་འདྲེས་པར་ཕད་ཙེ་སྟེ་སྒྱེ་མོ་དག་གི་རེ་སོ་རིམ་པར་མ་
འདྲེས་པར་ཡོད་པ་དང་འདྲ་སྟེ། ཤེལ་གྱི་དམ་བུ་གཅིག་ཏུ་ཚོན་སྣ་
དྲུག་ཆ་མཉམ་པར་མ་འདྲེས་རིམ་པར་བཀོད་པ་བཞིན་ནོ། ། དེས་ན་
གནས་འདི་དང་འདི་ན་དོན་སྣོད་འདིའི་རླུང་ཁྲག་རྒྱུའོ་སྙམ་དུ་སོར་
མོས་བརྟག་ པའི་ ཚེ་ དུས་ རྒྱུན་ སོ་ སོར་ མངོན་ དགོས་ པ་་མ་ ཡིན་ གྱི་
24



གསུམ་པ་རྩ་བལྟ་བའི་གནས་བཤད་པ།
ནད་ཁམས་ལ་སོགས་པའི་རྐྱེན་ལས་མི་འདྲ་བར་དྲག་དལ་དང་མ་ཚང་
བ་ལོགས་སུ་མངོན་འོང་བ་ཡིན་ནོ། ། །
འབེ་ཚ་སྨན་པའི་ངོ་མཚར་རྩ་བརྟག་འདི། །
དེང་རབས་གློག་རྡུལ་བརྟག་ཆས་ཚད་མ་ལ། །
རབ་ཏུ་འགྲན་པའི་ཐུན་མིན་གནད་དེ་ཡང་། །
བལྟ་གནས་ཡང་དག་འདི་ལ་ཐུག་གོ་སེམས། །
ཞེས་པར་གཞིའི་ཤོག་སྟོང་གསབ་ཆེད་ཁོ་ནར་བར་སྐབས་ཀྱི་ངལ་གསོའི་
རྩེད་མཚར་ཚིགས་སུ་བཅད་པའོ། །
25



རྩ་མདོའི་འགྲེལ་བ་བདུད་རྩིའི་ཟེགས་མ།
བཞི་བ་རྩ་བལྟ་བའི་མནན་ཚད་བཤད་པ། -
བཞི་བ་རྩ་བལྟ་བའི་མནན་ཚད་བཤད་པ་ལ། མནན་ཚད་
ཅེས་པ་ནས་བྱུང་བ་ཡིན་ཞེས་པའི་བར་གྱིས་བསྟན་ཏེ། ཚོན་གྱིས་
པགས་པ་དང་། ཀན་གྱིས་ཤ་དང་། ཆག་གིས་རུས་པ་ལ་ཐུག་པར་
ནོན་པ་ཙམ་དུ་རྩ་ སོ་སོར་གསལ་བར་མནན་པར་བྱའོ། ། དེ་ལྟར་ཚོན་
ཀན་ཆག་གསུམ་པོ་ལ་གནོན་པའི་ཤེད་ཆེ་ཆུང་དགོས་པའི་རྒྱུ་མཚན་
ཅིའི་ཕྱིར་ཞེ་ན། ཞྭ་སུལ་གྱི་སྲུབས་ནས་ཐོན་པའི་རྩ་དབྱིབས་དེ་ས་
འོག་ནས་རིམ་གྱིས་ཐོན་པའི་ལ་ཕུག་དང་འདྲ་བ་དེ་ཤའི་རྔམས་གྲུ་མོ་ལ་
ཉེ་བ་དེ་ཟབ་ཅིང་། མཁྲིག་མ་ལ་ཉེ་བ་དེ་ཤ་རྔམས་མི་ཟབ་པའི་ཁྱད
པར་ལས་བྱུང་བ་ཡིན་ནོ་ཞེས་བྱའོ། ། འདི་ལ་སྲན་མ་གསུམ་དྲུག་དགུ
སོགས་ཀྱི་ལྕིད་དང་མཐུན་པ་བྱེད་ཅེས་མཁས་མདོག་གི་ལུགས་སུ་སྣང
ཡང༌། སྙན་བརྒྱུད་རྡོ་རྗེའི་ཚིག་རྐང་དུ། མནན་པས་གསལ་ན
མནན་ནས་ལྟ། ། བཏེག་ནས་གསལ་ན་བཏེག་ནས་ལྟ། ། ཇི་ལྟར་གསལ་
བ་དེ་ལྟར་ལྟ། ། ཞེས་འདི་གཅིག་པུ་ལེགས་པར་བཤད་པའོ། ། སོ་མ་ར་



བཞི་བ་རྩ་བལྟ་བའི་མནན་ཚད་བཤད་པ།
ཛཱ་ལས། རྐྱལ་བ་དང་ནི་སྟོང་བ་ནི། ། མནན་ན་མི་གསལ་བཏེག་ན་
གསལ། ། ཞེས་དང༌། ཡང་། བྱིང་དང་ཞར་བ་དག་གི་རྩ། ། བཏེག་
ན་མངོན་པར་འཕར་བའོ། ། ཞེས་དང་། ཞན་པ་བྱིང་བ་བཏེག་ན་
གསལ། ། ཞེས་སོ། ། མི་ཕམ་རྩ་འགྲེལ་ལས། ཚོན་གྱིས་པགས་པ་ནོན་
ཙམ་དང༌། ཀན་གྱིས་ཤ་ནོན་པ་དང་། ཆག་གིས་རུས་པ་ནོན་པ་
ཙམ་ཞེས་པགས་པ་དང་ཤ་དང་རུས་པས་ཚོར་ཙམ་བྱ་སྟེ། ཚོན་ལ་
སྲན་མ་དྲུག་གི་ལྕིད་དང་། ཀན་ལ་བཅུ་གཉིས། ཆག་ལ་ ཉེར་
བཞིའི་ལྗིད་ཡོད་པ་ཙམ་དུ་མནན་པར་བྱ་བར་གསུངས་སོ། ། སྐྱེམས་
པའི་རྒྱུད་འགྲེལ་དུ། ལྕགས་ཀྱི་སྲན་མ་གཅིག་དང་ནི། ། གཉིས་དང་
གསུམ་གྱི་ཚད་དུ་མནན། ། སིདྷིའི་རྒྱུད་དུ། པགས་པ་མནན་ཙམ་
བྱས་ན་རྒྱས་རྩ་ཤེས། སྲན་མ་དྲུག་གི་ལྗིད་ཚད་བྱས་ན་བྱང་བའི་རྩ་
ཤེས༑ སྲན་མ་བཅུ་གཉིས་ཀྱི་ཚད་བྱས་ན་གུད་པའི་རྩ་ཤེས་ཞེས་
སོ༑ །
27



རྩ་མདོའི་འགྲེལ་བ་བདུད་རྩིའི་ཟེགས་མ།
ལྔ་བ་ཚུ་བལྟ་བའི་ཚུལ་བཤད་པ།
ལྔ་བ་རྩ་བལྟ་བའི་ཚུལ་བཤད་པ་ལ། བལྟ་ཚུལ་ཞེས་པ་ནས་
གོང་ལྟར་ངེས་ཞེས་ པའི་བར་གྱིས་བསྟན་ཏེ། རྩ་བལྟ་བའི་གནས་
ངོས་བཟུང་ནས་ཇི་ལྟར་བལྟ་བའི་ཚུལ་ནི་སྨན་པའི་ལག་པའི་སོར་མོ་
རྣམས་མ་ གྲང་བའི་འཇམ་ཞིང་མཉེན་ལ་རང་དྲོད་དང་ལྡན་པ་ཡིས།
མི་ཕོ་ལ་རྩ་བལྟ་བའི་ཚེ་ཐོག་མར་ལག་པ་གཡོན་དང་། མོ་ལ་བལྟ་བའི་
ཚེ་ལག་གཡས་སུ་ཐོག་མར་བརྟག་པར་བྱའོ། ། དེའང་དང་པོ་ནད་པ་
སྐྱེས་པའི་ལག་པ་གཡོན་པ་ལ་སྨན་པའི་ལག་པ་གཡས་པས་བརྟག་སྟེ་
ཇི་ལྟར་ཞེ་ན། ཚོན་གྱི་ཡར་ཟུར་གྱི་འོག་ཏུ་སྙིང་དང་། མར་ཟུར་གྱི་
འོག་ཏུ་རྒྱུ་མའི་ས་ཡུལ་དང་། དེ་བཞིན་དུ་ཀན་གྱི་ཡར་ཟུར་གྱི་འོག་ཏུ་
མཚེར་བ་དང༌། མར་ཟུར་དུ་ཕོ་བའི་རྩ། ཆག་གི་ཡར་ཟུར་དུ་
མཁལ་མ་གཡོན་དང་། མར་ཟུར་དུ་བསམ་སེའུ་རྣམས་རིམ་བཞིན་
བརྟག་པར་བྱའོ། ། ནད་པ་དེ་ཉིད་ཀྱི་ལག་པ་གཡས་པ་ལ་སྨན་པའི་
གཡོན་པས་བལྟ་སྟེ། ཚོན་གྱི་ཡར་ཟུར་དུ་གློ་བ་དང་། མར་ཟུར་དུ་
28



ལྔ་བ་རྩ་བལྟ་བའི་ཚུལ་བཤད་པ།
ལོང་༑ ཀན་འོག་གི་ཡར་ཟུར་དུ་མཆིན་པ་དང་། མར་ཟུར་དུ་
མཁྲིས་རྩ། ཆག་གི་ཡར་ཟུར་དུ་མཁལ་གཡས་དང་། མར་ཟུར་དུ་
སྣང་བའི་རྩ་རྣམས་ཡིན་པ་ལྟར་བློ་ཡུལ་དུ་བྱས་ཏེ་སོ་སོའི་གནས་ མ་
འདྲེས་པར་བརྟག་པར་བྱ་དགོས་པ་ཡིན་ནོ། ། མོ་སྟེ་བུད་མེད་ལ་ཚོན་
འོག་གི་རྩའི་ཡར་ཟུར་མར་ཟུར་གཉིས་པོ་སྐྱེས་ པ་ལས་གོ་བཟློག་སྟེ་
བརྟག་དགོས། ཅིའི་ཕྱིར་ཞེ་ན། སྐྱེས་པ་ལ་གློ་བ་གཡས་དང་སྙིང་
གཡོན་ལ་ཉེ་བའམ། བུད་མེད་ལ་གློ་བ་གཡོན་དང་སྙིང་གཡས་སུ་ཉེ་
རིང་གི་ཁྱད་པར་མེད་ཀྱང་སྙིང་གི་རྩེ་མོ་བཤད་མ་ཐག་པ་དེ་ལྟར་བསྟན་
པའི་ཕྱིར་རོ། ། འོ་ན་སྙིང་གི་རྩེ་མོ་དེ་ལྟར་སྟོན་པའི་རྒྱུ་མཚན་རང་ཅི་ཞེ་
ན་བཤད་པར་བྱ་སྟེ། རོ་རྐྱང་གི་གནས་ཚུལ་ནི་སྐྱེས་པ་དང་བུད་མེད་
ལ་ཁྱད་པར་མེད་ཀྱང་སྙིང་གི་རྩེ་མོ་ན་ཡིད་འཇུག་གི་བུ་ག་ཡོད་པ་དེ་སྐྱེས་
པ་ཐབས་ཀྱི་རང་བཞིན་ཡིན་པས་རྐྱང་མ་ལ་གཏོད། བུད་མེད་རང་
ཤེས་རབ་ཀྱི་རང་བཞིན་ཡིན་པས་རོ་མ་ལ་བལྟ་བར་གསང་སྔགས་ལས་
གསུངས་པའི་དོན་དུ་སྣང་ངོ་། ། གསང་སྔགས་ལས། དེ་ནི་ཐུར་དུ་རྩེ་
གསུམ་སྟེ། ། དེ་བཞིན་གྱེན་དུའང་རྩེ་གསུམ་མོ། ། སྒྲ་གཅན་རྩེ་མོ་དབུས་
ན་གནས། ། ཉི་མའི་རྩེ་མོ་གཡས་པ་ལས། ། ཟླ་བའི་རྩེ་མོ་གཡོན་པའོ། །
བIN
29



རྩ་མདོའི་འགྲེལ་བ་བདུད་རྩིའི་ཟེགས་མ།
ཞེས་སོ། ། དེས་ན་ཚོན་རྩ་གཉིས་པོ་མ་གཏོགས་གཞན་མ་ཀན་གཉིས་
དང་ཆག་གཉིས་ཀྱི་གནས་ཀྱི་ངེས་ པ་ནི་གོང་དུ་སྐྱེས་པའི་སྐབས་སུ་
བཤད་པའི་རང་རང་གི་སྐལ་བ་སོ་སོ་ལས་མི་འགྱུར་བའི་ཕྱིར་གོང་ལྟར་
ཡིད་ལ་ངེས་དགོས་ཞེས་བྱ་བའི་དོན་ནོ། ། མི་ཕམ་རྩ་འགྲེལ་དུ། དེ་ལ་
ནད་པ་ཕོ་ཡིན་ན་ཐོག་མར་གཡོན་དུ་བརྟག་པ་སོགས་རྒྱུ་མཚན་གང་
ཡིན་སྙམ་ན། རྒྱ་ནག་ རྩ་ མདོ་ཀུན་མཁྱེན་ཆོས་འབྱུང་གི་ གསར་
འགྱུར་ལས། ཉི་ཤར་ཚུན་གྱི་སྒོ་རུ་ནི། ། བླ་རྩི་འཁྱམས་པོ་འདུས་པའི་
ཕྱིར༑ ། གསལ་མཐོང་རྟེན་འབྲེལ་སྒོ་ཡིན་པས། ། དེ་ཡི་དུས་སུ་བརྟག་
པ་གཅེས། ། ཞེས་གསུངས་པ་ལྟར། གོང་བཤད་མཁའ་ལ་ཉི་ཤར་
ནམ་ལངས་ཀྱི་དུས་དེར་ལུས་ཀྱི་བླ་ཁམས་ཕན་ཚུན་དེ་སྙིང་རྩ་ཡོད་པ་
དེར་འདུ་བས་དེ་དུས་རྩ་བརྟག་ན་འཚོ་འཆི་སོགས་གསལ་བ་ཡིན་ཞིང་།
དེར་ཡང་ཕོ་ལ་ལག་གཡོན་གྱི་ཚོན་སྙིང་རྩ་དང་། མོ་ལ་གཡས་སུ་སྙིང་
རྩ་འོང་བའི་གནད་ཀྱིས་ཡིན་ཏེ། བལྟ་དུས་དེ་འདྲ་ལ་གནས་དེར་
བརྟག་དགོས་པའི་དོན་གྱིས་དེ་ལྟར་གསུངས་ཀྱི། གཞན་དུ་སྙིང་རྩ་
ཡོད་ཕྱོགས་ཡིན་པ་ཙམ་ཞིག་རྒྱུ་མཚན་བྱས་པས་གོ་རྒྱུ་ཅི་ཡང་མེད་དེ།
སྙིང་རྩ་ཡོད་ཕྱོགས་དེ་ལྟར་ཡིན་ཡང་སྔ་ཕྱི་ནམ་བལྟས་ཀྱང་སྙིང་རྩ་ལ་



ལྔ་བ་རྩ་བལྟ་བའི་ཚུལ་བཤད་པ།
ཁྱད་པར་མི་འོང་བས་བརྟག་བྱ་ལ་ཁྱད་མེད་ཅིང་རྟེན་འབྲེལ་ལ་ཉེ་ལྟ་
བུའི་དགོས་པ་གཞན་ཡང་ཡོད་པར་མ་བཤད་པས་ཕོ་གཡོན་མོ་གཡས་
ལ་ཐོག་མར་བརྟག་པའི་རྒྱུ་མཚན་མི་རྙེད་དོ། ། བླ་ཁམས་གནས་དེར་
འདུ་བ་མ་གྱེས་པའི་རིང་ལ་བརྟག་པའི་དོན་ཡོད་པ་མན་ངག་གིས་ཤེས་
པར་བྱ་བའི་ཆེད་དུ་དེ་ལྟར་གསུངས་པ་ཡིན་ནོ། ། ཞེས་སོ། །
ཐབས་ཤེས་དབང་གིས་ཕོ་མོར་གློ་སྙིང་རྩ། །
གཡས་གཡོན་ཟློག་པའི་ཤིན་ཏུ་ཕྲ་མོ་ཡི། །
རིགས་པ་འདི་ཡང་གཞུང་འདིའི་ཐུན་མིན་གྱི། །
ཁྱད་ཆོས་སྣ་གཅིག་ཡིན་ནོ་ངོ་མཚར་ཆེ། །
ཞེས་པར་གཞིའི་ཤོག་སྟོང་གསབ་ཆེད་ཁོ་ནར་བར་སྐབས་ཀྱི་ངལ་གསོའི་
རྩེད་མཚར་ཚིགས་སུ་བཅད་པའོ། །
31



རྩ་མདོའི་འགྲེལ་བ་བདུད་རྩིའི་ཟེགས་མ།
དྲུག་པ་ཐ་མལ་ནད་མེད་ཀྱི་རྩ་བརྟག་བཤད་པ།
དྲུག་པ་ཐ་མལ་ནད་མེད་ཀྱི་རྩ་བརྟག་བཤད་པ་ལ། ཐ་མལ་
ཞེས་པ་ནས་དེ་ནས་མིན་ཞེས་པའི་བར་གྱིས་བསྟན་ཏེ། རྩ་བལྟ་བའི་
ཡུལ་དུ་གྱུར་པའི་མི་དེ་ཉིད་རླུང་ལ་སོགས་པའི་ནད་གང་གིས་ཀྱང་མ་
བསླད་མ་བཅོས་པར་ཐ་མལ་ནད་མེད་དུ་གནས་པ་དེ་དག་གི་བལྟ་ཙའི་
དབྱེ་བ་རིགས་ཀྱི་སྒོ་ནས་བསྡུས་ཏེ་བསྟན་ན་ཕོ་རྩ་དང་མོ་རྩ་དང་བྱང་
ཆུབ་སེམས་རྩ་ཞེས་བྱ་བ་གསུམ་དུ་མ་འདུས་པ་མེད་དེ། ལུས་ཅན་
ཐམས་ཅད་ཐབས་དང་ཤེས་རབ་དང་གཉིས་སུ་མེད་པ་དེ་གསུམ་དུ་མ་
འདུས་པ་མེད་པའི་དོན་གྱིས་སོ། ། དེ་གསུམ་པོ་སོ་སོར་འབྱེད་པའི་
མཚན་ཉིད་ནི། ཕོའི་རྩ་ཞེས་པ་སྦོམ་ལ་རགས་པར་འཕར་བ་ཡིན་
ཞིང༌༑ མོའི་རྩ་ནི་ཕྲ་ལ་མྱུར་བའི་ཚུལ་དུ་འཕར་ལ། བྱང་ཆུབ་
སེམས་རྩ་ཞེས་པ་ནི་རྒྱུན་རིང་ཞིང་འཇམ་ལ་མཉེན་པར་འཕར་བ་ཞིག་
ལ་ཟེར་རོ། ། དེའི་རྒྱུ་མཚན་ཡང་སྐྱེས་ཕོ་མོ་གང་ཡིན་ཡང་རུང་ཐབས་
གཙོ་ཆེ་ན་ཕོ་རྩ་དང་། ཤེས་རབ་གཙོ་ཆེ་ན་མོ་ཙ་དང་། དེ་གཉིས་



དྲུག་པ་ཐ་མལ་ནད་མེད་ཀྱི་རྩ་བརྟག་བཤད་པ།
མཉམ་པའམ་ གཉིས་ སུ་ མེད་ ན་ བྱང་ཆུབ་ སེམས་ རྩ་ ཞེས་ པའི་བརྡ་
བཏགས་པ་ཡིན་ཏེ། དཔེར་ན། རྐྱང་མ་ལ་ཐབས་དང༌། རོ་མ་
ལ་ཤེས་རབ། དབུ་མ་ལ་མ་ནིང་ངམ་ཀུན་སྤང་ཞེས་གསུངས་པ་ལྟར་
རོ༑ ། དེས་ན་ཕོ་ལ་ཕོ་རྩ་དང་མོ་ལ་མོ་རྩ་དང་། ན་ནིང་ལ་མ་ནིང་གི་
རྩ་འབྱུང་བ་ཤས་ཆེ་མོད། མཐའ་གཅིག་ཏུ་མ་ངེས་ཞེས་པ་ལ་ཕོ་ལ་མོ་
རྩ་ཆགས་ན་ཚེ་རིང་ཞིང་། མོ་ལ་མོ་ཙ་ཆགས་ན་བུ་དཔལ་ཆེ་ཞེས་ཁ་
རྗེ་ཆེ་ལ། བཟའ་མིའི་དབང་དུ་བྱས་པའི་གཉིས་ ཀ་ ལ་ བྱང་ཆུབ་
སེམས་དཔའི་རྩ་བྱུང་ན་ཚེ་རིང་བ་དང་ནད་དཀོན་པ་དང་། རང་
ལས་མཐོ་བ་རྣམས་ཀྱིས་ཡས་ནས་བྱམས་པ་དང་། དམའ་བ་རྣམས་
ཀྱིས་མས་ནས་སྡང་བ་དང༌། ཉེ་བ་དྲུང་གསུམ་སྟེ་ཁུ་ནེ་ཞིང་གསུམ་
མམ་ཁུ་ཚ་ཞང་གསུམ་དགྲར་སྡང་བ་དང་། མ་ནིང་གི་རྩ་ཡིས་རྟེན་
ཅིང་འབྲེལ་བར་འབྱུང་བ་བུ་མི་འབྱུང་བས་མཐའ་ཕུགས་རབས་ཀྱང་
ཆད་པར་འགྱུར་བ་དང༌། བཟའ་མི་གཉིས་ཀ་ལ་ཕོ་རྩ་ནང་ཕྲད་པར་
གྱུར་ན་བུ་ཕལ་ཆེར་སྐྱེ་ཞིང་། མོ་རྩ་ནང་ཕྲད་པར་གྱུར་ན་བུ་མོ་ཕལ་
ཆེར་མང་བར་སྐྱེ་ལ། ཕོ་ལ་བྱང་ཆུབ་སེམས་རྩ་ཡོད་ན་ཡང་མོ་ལ་ཕོ་རྩ་
ཡོད་ན་ཕོ་རྩ་དེའི་དབང་གིས་བུ་གཅིག་འབྱུང་ལ། དེ་ནས་བྱང་ཆུབ་
ར།



རྩ་མདོའི་འགྲེལ་བ་བདུད་རྩིའི་ཟེགས་མ།
སེམས་རྩའི་དབང་གིས་མི་འབྱུང་ལ། མོ་ལ་མོ་རྩ་ཡོད་ཀྱང་བུ་མོ་
གཅིག་འབྱུང་སྟེ་དེ་ནས་མི་འབྱུང་། དེ་ལས་བཟློག་སྟེ་མོ་ལ་བྱང་ཆུབ་
སེམས་རྩ་ཡོད་ན་ཡང་རིགས་འགྲེ་བས་ཤེས་སླའོ། ། མི་ཕམ་རྩ་འགྲེལ་དུ།
ཕོ་ཡི་རྩ་ཞེས་པ་རྩ་རྒྱུད་སྦོམ་ལ་འཕར་ཚུལ་རགས་པར་འཕར་བས་རླུང་
གི་རྩ་དང་རྗེས་སུ་མཐུན་པ་ལྟར་འོང་ལ། མོ་ཡི་རྩ་ནི་རྩ་རྒྱུད་ཕྲ་ལ་
འཕར་བ་མྱུར་བས་མཁྲིས་པའི་རྩ་དང་རྗེས་སུ་མཐུན་པ་དང་། ཕོ་མོ་
གཉིས་ཀའི་ཕྱོགས་སུ་མ་ལྷུང་བས་མ་ནིང་གི་རྩའམ་བྱང་ཆུབ་སེམས་རྩ་
ཞེས་པ་ནི་འཕར་བ་དལ་བུས་བྱེད་པའི་རྒྱུན་རིང་ཞིང་དར་དཀར་སྣལ་
མ་ལྟར་འཇམ་ཤེད་དེ་བ་དང་ཧ་ཅང་གྲིམ་ཆ་མེད་པར་མཉེན་ཏེ་བད་
ཀན་གྱི་རྩ་དང་རྗེས་སུ་མཐུན་ནོ། ། ཞེས་དང་། ཕོ་རླུང་ཤས་ཅན་ལ་
ཕོ་རྩ་དང་། མོ་མཁྲིས་ཤས་ཅན་ལ་མོ་རྩ། མ་ནིང་བད་ཀན་གྱི་རང་
བཞིན་ ཅན་ལ་མ་ནིང་གི་ རྩ་བྱུང་ན་འབྱུང་ལུགས་ ཡིན་ཡང་མཐའ་
གཅིག་ཏུ་མ་ངེས་ཞེས་སོ། །
34



བདུན་པ་དུས་བཞིའི་རྩ་ལ་ཁམས་ལྔའི་འབྱུང་བ་བརྩི་བ་བཤད་པ།
བདུན་པ་དུས་བཞིའི་རྩ་ལ་ཁམས་ལྔའི་
འབྱུང་བ་བརྩི་བ་བཤད་པ།
བདུན་པ་དུས་བཞིའི་རྩ་ལ་ཁམས་ལྔའི་འབྱུང་བ་བརྩི་བ་བཤད་
པ་ལ། དུས་དོན་ཁམས་དང་རྩ་སྦྱར་བ་དང་། མ་བུ་དགྲ་གྲོགས་
བརྩི་བ་གཉིས་ཀྱི་དང་པོ་ནི་དུས་བཞི་ཞེས་པ་ནས་ཕྱེ་ནས་ནི་ཞེས་པའི་
བར་གྱིས་བསྟན་ཏེ། དེ་ལ་འདིར་དཔྱིད་ཟླ་ར་བ་འཁྲུལ་མེད་དུ་ངོས་
མ་ཟིན་ན་དུས་རྩ་ངོས་མི་ཟིན། དུས་རྩ་ངོས་མ་ཟིན་ན་ནད་དང་ནད་
མེད་ཀྱི་རྩ་གང་ཡིན་ངོས་མི་ཟིན་པ་ཆོས་ཉིད་དུ་འདུག་པས། གཞུང་
གི་འབྲུ་རེ་རེ་ནས་མི་བསྣོན་པར་ཅུང་ཟད་ཕྱེ་ནས་བཤད་པར་བྱའོ། །
དེའང་ལོ་གཅིག་ལ་དུས་གསུམ་དང་བཞི་དང་ལྔ་དང་དྲུག་ཏུ་
བཤད་པའི་དབང་གིས་ཟླ་འགོ་གང་ནས་འཛིན་པ་ལ་མི་མཐུན་པ་ཤ་
སྟག་ཏུ་སྣང་མོད་ཀྱི། ཕྱི་རྒྱུད་ཀྱི་རྩ་ལྟ་བའི་སྐབས་ནས་བཤད་པ་འདི་
ནག་རྩིས་ཁོ་ནའི་ལུགས་ཡིན་པས་ནག་རྩིས་ཀྱི་གཞུང་འཁྲུལ་མེད་དང་
བསྟུན་པ་མ་ གཏོགས་མི་ མཐུན་ བཞིན་ དུ་ལུགས་ གཞན་རྣམས་དང་



རྩ་མདོའི་འགྲེལ་བ་བདུད་རྩིའི་ཟེགས་མ།
བསྟུན་མི་དགོས། ནག་རྩིས་འདི་ཉིད་སྔོན་རྒྱ་ནག་ཏུ་རྩིས་འགོ་ཟུག་
པ་ནས་ད་ལྟའི་བར་དུ་རྒྱ་ཧོར་གྱི་རྒྱལ་ས་བརྗེས་ཀྱང་དུས་བཞིའི་ཟླ་བའི་
ངོས་འཛིན་ལ་མི་མཐུན་པ་གཏན་མེད་ཀྱང༌། བོད་ཡུལ་འདི་ན་དོན་
ལ་དཔྱོད་པའི་བློ་གྲོས་ཀྱི་མཐུ་ཞན་པས་ཡིན་མིན་གྱི་འགོ་སྟག་མ་ཕྱེ་བར་
ཕྱོགས་རེ་ལ་ཞེན་པའི་ལུགས་མི་འདྲ་བ་གསུམ་སྣང་ངོ་། ། དེའང་ཐམས་
ཅད་ཟླ་འགོ་དཔྱིད་ར་སྟག་ལ་བྱེད་པར་མཐུན་མོད། དེ་ལྟར་ནའང་
དེང་སང་ཡོངས་སུ་གྲགས་པའི་ཧོར་ཟླའམ་ཉ་སྐར་དང་བསྟུན་པའི་ཚེ།
ཧོར་ཟླ་བཅུ་གཅིག་པ་མགོའི་ཟླ་བ་ལ་དཔྱིད་ར་སྟག་ཏུ་བྱེད་པ་གྲ་ཕུག་པ་
བའི་ལུགས། ཧོར་ཟླ་བཅུ་གཉིས་པ་རྒྱལ་ཟླ་དཔྱིད་ར་སྟག་ཏུ་བྱེད་པ་
གཙང་ནས་མང་ར་པ་དང་། དབུས་ནས་བསམ་རྒྱལ་ པའི་ལུགས།
ཧོར་ཟླ་དང་པོ་མཆུའི་ཟླ་བ་ལ་དཔྱིད་ར་སྟག་ ཏུ་བྱེད་པ་ས་ཀར་དང་
བདག་ཆེན་པའི་ལུགས། འདི་གསུམ་དུ་མ་འདུས་པའི་ནག་རྩིས་བོད་
ནོའང་མེད་དོ། ། དེ་ལ་ནག་རྩིས་ཀྱི་གཞུང་སྔ་འགྱུར་ཀོང་ཙེ་འཕྲུལ་རྩིས་
དང༌༑ ཕྱིས་འགྱུར་བའི་ནག་རྩིས་གསར་མ་སོགས་བཅོས་སླད་མ་
སོང་བ་རྣམས་ལས། དཔྱིད་ཟླ་ར་བ་མ་ནོར་ན། ། མོན་གྲེ་ཟངས་ཀྱི་སྒོ་
མོས་ཚེསཾ། ། རྟ་བ་གསེར་གྱི་སྒོ་མོས་ཉ། ། ཞེས་དང་། དཔྱིད་ཟླ་ར་བ་



བདུན་པ་དུས་བཞིའི་རྩ་ལ་ཁམས་ལྔའི་འབྱུང་བ་བརྩི་བ་བཤད་པ།
སྟག་གི་ཟླ་བ་མ་ནོར་བ་ནི། བྱ་གཞུག་ལྕགས་ཀྱི་སྒོ་མོས་ཚེས་ནས།
རྟ་བ་གསེར་གྱི་སྒོ་མོས་ཉ་ལ། རང་རྟགས་སུ་སྟག་གཅན་གཟན་གྱི་
རྒྱལ་པོ་གྲ་འདོན། གཅན་གཟན་ཐམས་ཅད་འཇུག ཕྱི་རོལ་ཏུ་
ཤིང་གི་ཁམས་འཕེལ་བས་ས་ལ་དྲོད་བག་ཙམ་ཕེབས། ཤིང་རྩི་ཁ་
འབུས། བར་ན་ཅོ་ཀ་སྐད་འདོན། བྱ་རོག་ཚང་གསོག རླུང་
དམིར་འགོ་ལྡང་། ཉེར་གསུམ་ལ་ཕྱི་ཐོལ་འབབ། ཅེས་སོགས་མི་
འགྱུར་བའི་གཟེར་གྱིས་བཤད་སྣང་ལ། ས་བདག་གི་ ལྷ་ རྒྱུད་ལས།
ཐེ་སེ་གནམ་ལོ་རྟ་རུ་ཞོན། ། དཔྱིད་ཟླ་ར་བའི་བཅུ་གསུམ་ལ། ། ཉི་མ་
སྟག་ལ་ཞོན་ནས་ནི། ། གཟའ་ནི་ཕུར་བུས་སྣ་དྲངས་ཏེ། ། སྐར་མ་རྒྱལ་
ལ་སྐྱ་བར་བྱེད། ། ཅེས་དང་། དེ་དང་མཐུན་པར་རྩིས་ཀྱི་མདོ་བྱང་
ལས་བཤད་ཅིང་། སྦ་བཞེད་དུ། ཡོས་བུའི་ལོ་དཔྱིད་ཟླ་ར་བའི་
ཚེས་བཅུ་གསུམ་སྐར་མ་རྒྱལ་ལ་བསམ་ཡས་རྨང་བཏིང་ཞེས་འབྱུང་ལ།
གཞན་ཡང་མཛངས་བླུན་རྒྱ་ནག་འགྱུར་ལས། དེ་ནས་བཅོམ་ལྡན་
འདས་དཔྱིད་ཟླ་ར་བའི་ཚེས་གཅིག་ལ་ཆོ་འཕྲུལ་གྱི་གནས་སུ་བཞུགས་
ཏེ་ཞེས་དང༌། དེ་དང་ཁ་ཆེ་པཎ་ཆེན་གྱིས། ཟླ་བ་ཉ་དང་སྐར་མ་
མཆུ་༑ ། འཛོམས་པའི་ཚེས་གཅིག་ནས་བརྩམས་ཏེ། ། ཟླ་བ་ཕྱེད་ན་ཆོ་



རྩ་མདོའི་འགྲེལ་བ་བདུད་རྩིའི་ཟེགས་མ།
འཕྲུལ་ ཆེ། ། ཁྭ་ ཏ་ སྐད་འབྱིན་ ཨུ་དུམ་ཝ་ར་ སྐྱེ། ། ཞེས་ བཤད་ ཅིང་།
དེར་མ་ཟད་རྒྱ་ནག་ཧོར་གྱིས་འཛིན་པའི་དུས། འཕགས་པ་རིན་པོ་
ཆེས་ཧོར་ཡུལ་དུ་ལོ་གསར་གང་བྱེད། བོད་དུ་མཛད་པས་ཧོར་ཟླ་
དང་པོ་ལ་ལོ་གསར་བྱེད་པ་ད་ལྟའི་བར་དུ་མ་ཉམས་པ་དང་། ཀརྨ་
པཀྴི། རང་བྱུང་རྡོ་རྗེ། རོལ་བའི་རྡོ་རྗེ་གསུམ་གྱིས་ཧོར་ཡུལ་དུ་
བྱོན་པ་དང་། ཆོས་རྗེ་དེ་བཞིན་གཤེགས་པས་རྒྱ་ནག་ཏ་མིང་གི་དུས་
བྱོན་པ་རྣམས་ཀྱི་རྣམ་ཐར་ནའང་། ཧོར་ཟླ་དང་ མཐུན་པའི་ལོ་
གསར་མཛད་སྣང་བ་དང་། རྒྱ་ཆུ་མིག་རིང་པོ་དང་སྙེ་ཐང་པ་གྲགས་
པ་སེང་གེས་རྒྱུར་ཕྱིན་པའི་བསྟན་བཅོས་ནའང་། དཔྱིད་ར་རྟ་བའི་
ཟླ་བ་ཉིད་ལ་བྱས་སྣང་བ་དང་། རྗེ་ཡིད་བཟང་རྩེ་པས་རྒྱུར་གུ་ཤྲཱི་
བསོད་ཤེས་པ་ལ་ཞུ་བ་བཏང་བའི་ལན་དང་། དེའི་དུས་ཐོན་པའི་
རྒྱའི་ལི་ཐོ་རྣམས་ལས་ཀྱང་འཕགས་པ་རིན་པོ་ཆེའི་དེ་དང་མཐུན་པ་
བྱུང་ཞེས་བྱང་པ་བདག་པོའི་དྲིས་ལན་ན་བྲིས་སྣང་། ཁྱད་པར་དུ་སོ་
མ་རཱ་ཛཱ་ལས། དཔྱིད་དང་ དབྱར་དང་སྟོན་དང་དགུན། ། རིང་
མཉམ་ཐུང་མཉམ་མཉམ་དུ་མཉམ། ། ཞེས་དང་། དབྱར་ཟླ་འབྲིང་
བོ་བྱང་གི་མཐའ། ། དགུན་ཟླ་འབྲིང་བོ་ལྷོ་ཡི་མཐའ། ། སྟོན་དཔྱིད་



བདུན་པ་དུས་བཞིའི་རྩ་ལ་ཁམས་ལྔའི་འབྱུང་བ་བརྩི་བ་བཤད་པ།
འབྲིང་བོ་དབུས་སུ་མཉམ། ། ཞེས་དང་། དཔྱིད་ལ་སྐར་མ་རྟ་དང་
ཁྲ༑ ། བྱེའུ་ཅོ་ཀ་འབྲིང་བོ་ལ། ། ཞེས་པ་རྣམས་དང་། བཤད་རྒྱུད་དུ་
ཉི་མ་བརྒྱད་གསུམ་དབྱར་དགུན་དབུས་སུ་ལོག ། གསུམ་ནི་ལྷོ་དང་
བྱང་དུ་འགྲོ་ཞེས་བྱ། ། ནམ་དང་ཉི་མ་ཕྱེད་ན་མཉམ་པ་ཡིན། ། བརྒྱད་
དང་བཅུ་ནས་སྒྲ་ སྒྲོགས་ཆད་ པར་འགྱུར། ། ཞེས་ པ་ དང་། རྒྱུད་
འདིར་ཉི་མ་གང་ལོག་དབྱར་དགུན་འབྲིང་བོར་བརྩི། ། ཞེས་པའི་དོན་
རྣམས་གནད་གཅིག་ཏུ་འབབ་པ་ཡིན་པས། དཔྱིད་ར་སྟག་གི་ངོས་
འཛིན་ལ་འཁྲུལ་བ་མེད་མོད། དེས་ན་རྒྱ་ནག་ཏུ་རྩིས་འགོ་ཟུག་པ་
ནས་ད་ལྟའི་བར་དུ་དཔྱིད་ར་སྟག་རྟ་བས་ཉ་བ་ལ་ལོ་གསར་བྱེད་པ་
འཕྱུག་པ་མེད་ཅིང་། བོད་དུའང་མེས་ཨག་ཚོམ་ཡན་ལ་འཁྲུལ་བ་
མེད་དོ། ། འོན་ཀྱང་མེས་ཨག་ཚོམ་གྱི་སྲས་ལྗང་ཚ་ལྷ་དབོན་ལ་རྒྱ་མོ་
བཟའ་ཕྱི་མ་བསུས་པས་སྲས་གྲོངས་ནས་མེས་དང་འདུས་པ་ལས་སྲས་
པོ་ལེགས་པ་ཞིག་འཁྲུངས་ཀྱང་། ཆེན་མ་ཚེ་སྤོང་བཟས་འཕྲོག་ནས་
ལོ་གསུམ་བཞི་ཙམ་མ་དབང་བས་ཡི་མུག་སྟེ། བོད་དུ་བློན་པོ་རིག་པ་
ཅན་འབྱུང་བ་དང་ནོར་ལོངས་སྤྱོད་འདུ་བའི་ས་དཔྱད་ ཐམས་ ཅད་
ཉམས་སུ་བཅུག རྩིས་གཞི་ཐམས་ཅད་བསྡུས་ནས་ཟླ་བ་རེས་ཟླ་འགོ་
39



ཙ་མདོའི་འགྲེལ་བ་བདུད་རྩིའི་ཟེགས་མ།
སྔ་སྣུར། ལོ་གསར་ཟླ་བ་གང་ཡིན་པ། ། ང་ལ་མ་འདྲི་རྒྱལ་ལ་དྲིས། །
ཞེས་པའི་མདོ་སྡེ་ཀོལ་བུ་ཆུང་བྱ་བ་བརྩམས་ནས་ལོ་འགོ་དང་ས་བདག་
ཐམས་ཅད་འཕྱུགས་སུ་བཅུག་པ་ཡིན་ལ། རྗེས་སུ་ཁྲི་སྲོང་ལྡེ་བཙན་
རྒྱ་ཚ་ལ། ཞེས་མིང་ཁོང་རང་གིས་བཏགས་ཤིང་ཞང་བོ་ངོས་བཟུང་
བས་ཡིད་ ཆེས་ ཏེ་ སྔར་ ས་ དཔྱད་ ཉམས་ སུ་ བཙུག་ པ་ གསོ་ བ་ དང་།
རྩིས་གཞི་བཅོས་པ་རྣམས་བསྒྱུར་བའི་ལུགས་སུ་བྱས་ཀྱང་འཕྲོལ་བསྡུས་
པའི་གཞུང་རྣམས་ཀྱི་རྗེས་སུ་འབྲངས་པ་ལ་ཧོར་ཟླ་བཅུ་གཉིས་པ་རྒྱལ་
ལ་དཔྱིད་ར་སྟག་ཏུ་འདོད་པ་འདི་བྱུང་བ་ཡིན་ནོ། ། ཡང་དེ་ནས་རིང་
ཞིག་ལོན་པའི་དུས་མངའ་བདག་ཁྲི་རལ་བ་ཅན་གྱི་དུས་སུ། རྒྱ་བོད་
ཞང་དབོན་ལོ་གསར་ཟླ་བ་ལ་འཁྲུགས་པའི་དུས་བཏབ་པ་ལ་རྒྱལ་ཟླ་ལ་
དཔྱིད་རར་བྱེད་པའི་རྩིས་གཞི་དེ་ནས་ཀྱང་ཟླ་བ་གཅིག་གིས་སྔ་སྣུར་
བྱས་ཏེ། རིན་ཆེན་གསུངས་པ་དང་སྣང་གསལ་སོགས་སུ་དཔྱིད་ཟླ་
ར་བ་རྐང་མགོ་བདུན། འབྲིང་བོ་ལ་དྲུག ཐ་ཆུང་ལ་ལྔ་ཞེས།
དཔྱིད་ར་ལ་ དགུན་ཉི་ལྡོག་པའི་ གྲིབ་ཚོད་དང་། སྡོང་བསྡུས་སུ།
དབྱར་ཉི་སྟོན་ར་བརྒྱད་གསུམ་དག་ལ་ལྡོག ། དགུན་ཉི་དཔྱིད་ར་
གསུམ་གསུམ་དག་ལ་ལྡོག ། ཅེས་དང་། འབྱུང་བ་ཀུན་འདུས་སུ།



བདུན་པ་དུས་བཞིའི་རྩ་ལ་ཁམས་ལྔའི་འབྱུང་བ་བརྩི་བ་བཤད་པ།
དགུན་ཉི་ཉི་མ་དཔྱིད་ར་སྟག་ལ་ལྡོག ། ཅེས་དང་། སྣང་གསལ་དུ།
ཐེ་སེ་རྒྱལ་པོ་རླུང་ལ་ཞོན། ། ཞེས་བྱ་བ་ལ་སོགས་པའི་སྒོ་ནས་མགོའི་ཟླ་
བ་ལ་དཔྱིད་ར་སྟག་ཏུ་འཛིན་པ་བཅོས་ནས་ལྷ་སར་ཞིང་རྨོ་བའང་བྱས་
ཤིང་༑ དེ་དུས་རྒྱ་ལ་དམག་བརྫངས་པས་བོད་རྒྱལ་ཏེ་བོད་ཁ་དྲོ་
བའི་ཟླ་བ་ཞེས་སམ་བོད་སོ་ནམ་པའི་ཟླ་བ་ཞེས་རྒྱ་ལས་ཟླ་བ་གཉིས་ཀྱིས་
སྔ་བ་འདི་བྱུང་ཞིང་། ལུང་དེ་རྣམས་ཚད་མར་བྱས་པ་ལ་བརྟེན་ནས་
དེང་སང་གི་ཧོར་ཟླ་བཅུ་གཅིག་པ་མགོ་ཟླ་ལ་དཔྱིད་ར་སྟག་ཏུ་འདོད་པ་
འདི་ཡིན་ནོ། ། དེ་ལྟར་ལུགས་ངན་གཉིས་པོ་དེ་ལ་གོང་དུ་བཤད་པའི་
གནོད་བྱེད་དང་ལུགས་སྔོན་མའི་སྒྲུབ་བྱེད་ཀྱི་ལུང་རིགས་ཐམས་ཅད་
འབབ་པར་མ་ཟད་རྒྱ་གར་གྱི་གསུང་རབ་རྣམས་ཀྱིས་ཀྱང་གནོད་པར་
སྣང་སྟེ། མདོ་སྡེ་པད་མ་དཀར་པོ་ལས། ཉི་མ་རྒྱུ་བའི་ལམ་ཡོད་དེ།
དགུན་གྱི་དུས་ནི་ལྷོ་ཕྱོགས་ཀྱི་ལམ་དུ་རྒྱུ་བ་ལས་ཆབ་རོམ་སྟེང་དུ་བབས་
ཏེ་གནམ་མཐའ་འོག་ཏུ་གྲང་བར་འགྱུར་རོ། ། སྟོན་དང་དཔྱིད་ནི་ལམ་
དྲང་པོར་འགྲོ་སྟེ། དེ་བས་ན་སྟོན་དཔྱིད་གཉིས་གྲང་དྲོ་རན་པར་
འགྱུར། དབྱར་ནི་བྱང་ཕྱོགས་ཀྱི་ལམ་དུ་རྒྱུ་སྟེ། མིའི་སྟེང་ཐད་
ཀར་དུ་འབབ་པ་ལས་གནམ་མཐའ་འོག་ཏུ་ཉི་མ་ཚ་བར་འགྱུར་ཞེས་
41



རྩེ་མདོའི་འགྲེལ་བ་བདུད་རྩིའི་ཟེགས་མ།
དང༌༑ ཀོའུ་ཤི་ཀས་ཞུས་པ་ལས། དགུན་ཟླ་འབྲིང་པོའི་འཁྱགས་
པ་བཞིན། ། བྱུང་བའི་རྗེས་སུ་སྨིན་པ་ཡིན། ། ང་ཡི་བསྟན་པ་ཟབ་མོ་
འདི༑ ། སྟོན་ཟླ་ར་བའི་ཆུ་བཞིན་དུ། ། སྨིན་པའི་དབང་གིས་རྒྱས་པ་
ཡིན༑ ། ཞེས་པ་དང༌། ཉི་མའི་སྙིང་བོ་ལས། དཔྱིད་ཟླ་ཐ་ཆུང་
མར་ངོ་ཡི། ། ཚེས་གཅིག་ལ་ནི་ས་རི་སྟེ། ། ཞེས་དང་། མཛོད་འགྲེལ་
ལས་༑ དེ་ལ་དགུན་ཟླ་ཐ་ཆུང་ཡར་གྱི་ངོས་ཚེས་དགུ་ནས་མཚན་མོ་
ཐུང་དུ་འགྱུར་ རོ། ། ཞེས་ དང་། ཡན་ལག་བརྒྱད་ པར། དེ་ལ་
དགུན་ཟླ་ཐ་ཆུང་སོགས། ། གསུམ་ནི་བྱང་དུ་འགྲོ་ཞེས་བྱ། ། ཞེས་བྱ་བ་
ལ་སོགས་པའི་དོན་ལའང་བསམ་པར་གྱིས་ཤིག དེར་མ་ཟད་འཇིག་
རྟེན་པའི་ཐ་སྙད་དང་འགལ་བ་ཡིན་ཏེ། དགུན་ཉི་དཔྱིད་ཀ་ལོག་པ་
དང༌༑ དབྱར་ཉི་སྟོན་ཀ་ལོག་ཅེས་སོགས་ཀྱི་ཚིག་ཙམ་ལའང་ངོ་ཚ་ ，
བ་མ་གྱུར་གྲང་། དེས་ན་དེང་སང་གི་རྩིས་པ་རྣམས་ཀྱིས་དཔྱིད་ར་
སྟག་གི་ངོས་འཛིན་ནོར་བ་གཉིས་ཀྱི་རྗེས་སུ་འབྲངས་པ་ལས་ནག་རྩིས་
རང་ནས་བཤད་པའི་ངན་པ་དགུ་འཛོམ་དང་། ཟིན་ཕུང་ཧལ་ཁྱི་
སོགས་ས་བདག་གནས་པའི་ས་དང་། རྒྱུ་བའི་དུས་འཕྱུགས་པ་ལ་
བརྟེན་ནས་བཀྲ་མི་ཤིས་པའི་རྣམ་གྲངས་ཇི་སྙེད་ཅིག་འདི་ལྟར་འཕེལ་
འང་བws



བདུན་པ་དུས་བཞིའི་རྩ་ལ་ཁམས་ལྔའི་འབྱུང་བ་བརྩི་བ་བཤད་པ།
བར་འགྱུར་བ་ཡིན་ནོ། ། ཧོར་ཟླ་དང་བོ་དཔྱིད་ ར་ སྟག་ གི་ཟླ་བར་
འཁྲུལ་མེད་དུ་བསྒྲུབས་ཟིན་པ་དེ་ནས་འགོ་བཟུང་སྟེ་ལོ་གཅིག་གི་དུས་
མཚམས་ལྔ་དང་། དོན་ལྔ་དང་། ཁམས་ལྔ་དང་། རྩ་ལྔ་རྣམས་
སྦྱར་ཏེ་བཤད་པར་བྱའོ། ། དེ་ལྟར་ནག་རྩིས་ཀྱི་གཞུང་ལས། ཤར་
ཕྱོགས་ཤིང་ལ་ལྷོ་ཕྱོགས་མེ། ། ནུབ་ཕྱོགས་ལྕགས་ལ་བྱང་ཕྱོགས་ཆུ། །
མཚམས་བཞི་ ས་ རུ་ ཤེས་ པར་ བྱ། ། ཤིང་ ལས་ སྟག་ ཡོས་ གཉིས་ སུ་
འཆད། ། མེ་ལས་རྟ་སྦྲུལ་གཉིས་སུ་འཆད། ། ལྕགས་ལས་བྱ་སྤྲེལ་གཉིས་
སུ་འཆད། ། ཆུ་ལས་བྱི་ཕག་གཉིས་སུ་འཆད། ། ས་ལས་ཁྱི་འབྲུག་གླང་
ལུག་བཞི། ། གང་ལས་འཆད་པ་སྲོག་ཡིན་ནོ། ། ཞེས་དང་། ལོའི་སྲོག་
བསྟན་པ། སྟག་ཡོས་ཤིང་ལ་རྟ་སྦྲུལ་མེ། ། བྱ་སྤྲེལ་ལྕགས་ལ་བྱི་ཕག་
ཆུ༑ ། གཤེད་བཞི་སྲོག་ནི་ས་ཡིན་ནོ། ། ཞེས་པས་དུས་མཚམས་རྣམས་
ཁམས་དང་སྦྱོར་ལ། དོན་སྣོད་ལ་སྦྱར་བ་ནི་སོ་མ་རཱ་ཛ་ལས། སྙིང་
དང་རྒྱུ་མ་མེ་ཡི་ཁམས། ། མཚེར་བ་ཕོ་བ་ས་ཡི་ཁམས། ། མཁལ་གཡོན་
བསམ་སེའུ་ཆུ་ཡི་ཁམས་། ། གློ་བ་ལོང་ནི་ལྕགས་ཀྱི་ཁམས། ། མཆིན་པ་
མཁྲིས་པ་ཤིང་གི་ཁམས། ། མཁལ་གཡས་ལྷང་བ་ཆུ་ཡི་ཁམས། ། ཞེས་
པ་དང་། དེ་བཞིན་དུ་ཁམས་དང་རྩ་སྦྱར་བ་དེ་ལས། ས་དང་ཆུ་



རྩ་མདོའི་འགྲེལ་བ་བདུད་རྩིའི་ཟེགས་མ།
དང་ཤིང་དང་ལྕགས། ། མེ་དང་འབྱུང་བ་ལྔ་དང་རྩ། ། མཚེར་བ་མཁལ་
མ་མཆིན་པ་དང་། ། གློ་དང་སྙིང་སྟེ་ལྔ་དག་གོ ། ཞེས་སོ། ། དེ་ལྟར་
དུས་དོན་རྩ་རྣམས་སོ་སོར་ཁམས་སྦྱར་ནས། ད་ནི་དེ་རྣམས་གཅིག་
ཏུ་སྦྱར་བ་ནི། དེ་ནས་ཇི་ལྟར་ནང་གི་ལུས། ། ཕྱི་རོལ་ཇི་བཞིན་གནས་
པ་ནི། ། ཞེས་དང་། ཇི་ལྟར་ཕྱི་རོལ་ཇི་བཞིན་ནང་། ། ཞེས་གསུངས།
བཤད་རྒྱུད་དུ། དེ་ལ་དགུན་ཟླ་འབྲིང་བོ་ལ་སོགས་པ། ། ཉི་མ་བྱང་དུ་
འགྲོ་བའི་དུས་ཀྱི་ཚེ། ། ཤིན་ཏུ་རྣོ་ཚ་རྩུབ་པའི་ངོ་བོར་འགྱུར། ། རླུང་
དང་ཉི་མ་དག་གི་ནུས་སྟོབས་ཀྱིས། ། ཟླ་བ་ས་ཡི་ཡོན་ཏན་ཟད་པར་
བྱེད༑ ། འདིར་ནི་ཚ་བསྐ་ཁ་བའི་རོ་སྟོབས་ཆེ། ། མི་རྣམས་ཀྱི་ནི་མཐུ་
སྟོབས་ ཉིན་ རེ་ འཕྲོག ། ཆར་ དུས་ ལྷོ་ ཕྱོགས་ འགྲོ་ ཚེ་ སླར་ སྟོབས་
བསྐྱེད། ། བསིལ་བ་ཟླ་བའི་སྟོབས་ལྡན་ཉི་མ་འབྲི། ། ཞེས་བྱ་བ་ལ་སོགས་
པའི་དོན་གྱིས་ཕྱི་རོལ་ ཏུ་ཉི་མའི་བགྲོད་པ་ལ་ བརྟེན་ནས་དུས་བཞི་
འབྱུང་ཞིང་། དུས་བཞིའི་ཁམས་དབང་ཐང་དང་མཐུན་པར་ནང་གི་
ཁམས་རྣམས་ཀྱང་འཕེལ་འགྲིབ་ ཏུ་ འགྱུར་བ་ལས། དཔྱིད་ཟླ་ར་
འབྲིང་གཉིས་ཀྱི་ཟླ་བའི་བདག་པོ་སྟག་ཡོས་ཀྱི་ཁམས་ཤིང་ཡིན་པས།
དེའི་དུས་སུ་ཕྱི་རོལ་ཏུ་ཤིང་གི་ཁམས་འཕེལ་བ་ལ་བརྟེན་ནས་ཤིང་རྩི་ཁ་
44



བདུན་པ་དུས་བཞིའི་རྩ་ལ་ཁམས་ལྔའི་འབྱུང་བ་བརྩི་བ་བཤད་པ།
འབུས། རྒྱུ་དེས་ན་ཤིང་ཁམས་མཆིན་མཁྲིས་ཀྱི་རྩ་དར་བས་ཅོ་ཀའི་
སྐད་དམ་པི་ཝང་གི་རྒྱུད་ལྟར་ ཕྲ་ལ་གྲིམ་པར་འཕར་བའི་དུས་ཡིན།
དཔྱིད་མི་འགྱུར་བའི་རྟགས་སུ་གནམ་ལ་སྐར་མ་རྟ་བ་དང་ཁྲས་ནམ་
ལྡང་བར་སྣང་ལ། བྱེའུ་ཅོ་ཀའི་རང་སྐད་འབྱིན་པའི་དུས་ཞེས་བྱ།
དེ་བཞིན་དུ་དབྱར་ར་འབྲིང་གི་ཟླ་བདག་སྦྲུལ་དང་རྟའི་ཁམས་མེ་ཡིན་
པས༑ དུས་དེར་ཕྱི་རོལ་ཏུ་མེ་ཁམས་འཕེལ་བ་ལ་བརྟེན་ནས་རི་
ཀླུང་ཀུན་དྲོ་ཞིང་ཚ། རྒྱུ་དེས་ནང་དུ་མེ་ཁམས་སྙིང་དང་རྒྱུ་མའི་རྩ་
དར་བས་ཁུ་བྱུག་གི་སྐད་དམ་བལ་སྐུད་ལྟར་སྦོམ་ལ་རིང་བར་འཕར་
བའི་དུས་ཡིན། དབྱར་མི་འགྱུར་བའི་རྟགས་སུ་གནམ་ལ་སྐར་མ་ས་
ག་དང་སྣོན་གྱིས་ནམ་ལྡང་། བར་སྣང་དུ་བྱའི་རྒྱལ་པོ་ཁུ་བྱུག་གི་རང་
སྐད་འབྱིན་པའི་དུས་ཞེས་བྱ། སྟོན་ཟླ་ར་འབྲིང་གི་ཟླ་བདག་སྤྲེའུ་
དང་བྱའི་ཁམས་ལྕགས་ཡིན་པས། དུས་དེར་ཕྱི་རོལ་ཏུ་ལྕགས་ཁམས་
འཕེལ་བ་ལ་བརྟེན་ནས་རྩི་ཏོག་དང་འབྲུ་རྣམས་སྨིན། རྒྱུ་དེས་ནང་
དུ་ལྕགས་ཁམས་གློ་ལོང་གི་རྩ་དར་བས། བྱིད་པོ་སྟེ་རྒྱུ་མཆིལ་མགོ་
དམར་གྱི་སྐད་ལྟར་ཐུང་ལ་རྩུབ་པར་འཕར་བའི་དུས་ཡིན། སྟོན་མི་
འགྱུར་བའི་རྟགས་སུ་གནམ་ལ་སྐར་མ་གྲོ་བཞིན་དང་ཁྲུམས་སྟོད་ཀྱིས་
པ་



རྩ་མདོའི་འགྲེལ་བུ་བདུད་རྩིའི་ཟེགས་མ།
ནམ་ལྡང་། བར་སྣང་དུ་བྱིའུ་འུར་བ་ཞེས་བྱ་བ་གཤོག་སྒྲ་འབྱིན་པའི་
དུས་ཞེས་བྱ། དགུན་ཟླ་ར་འབྲིང་གི་ཟླ་བདག་ ཕག་དང་བྱི་བའི་
ཁམས་ཆུ་ཡིན་ པས། དུས་དེར་ཕྱི་རོལ་ ཏུ་ཆུ་ཁམས་འཕེལ་ བ་ལ་
བརྟེན་ནས་ས་ཆུ་ཐམས་ཅད་འཁྱགས་པའི་སྒང་། རྒྱུ་དེས་ནང་དུ་ཆུ་
ཁམས་མཁལ་མ་གཉིས་དང་ལྒང་བ་བསམ་སེའུ་རྣམས་ཀྱི་རྩ་དར་བས་
ཆུ་བྱ་དཀར་ཆུང་ཕུག་རོན་ ཙམ་ མཆུ་དང་རྐང་བ་དམར་པོ་ཡོད་པ་
མཐིང་རིལ་ཞེས་གྲགས་པའི་སྐད་ལྟར་འཇམ་ལ་དལ་བར་འཕར་བའི་
དུས་ཡིན། དགུན་མི་འགྱུར་བའི་རྟགས་སུ་གནམ་ལ་སྐར་མ་སྨིན་
དྲུག་དང་རི་དྭགས་མགོ་ཅན་ཞེས་བྱ་བས་ནམ་ལྡང་། བར་དུ་ཤ་བ་
ནག་པོ་ངུ་སྐད་འདོན་པའི་དུས་ཞེས་བྱ། དེ་ལྟར་དུས་བཞིའི་ར་བ་
འབྲིང་བོ་གཉིས་གཉིས་བཤད་ནས། ད་ནི་དུས་བཞི་སོ་སོའི་ཟླ་བ་ཐ་
ཆུང་བཞི་ རིམ་ པ་ བཞིན་ འབྲུག་ དང་། ལུག་ དང་། ཁྱི་ དང་།
གླང་རྣམས་ ཁམས་ ས་ཡིན་པས། དུས་ དེར་ཕྱི་རོལ་ ཏུ་ ས་ཁམས་
འཕེལ་བ་ལ་བརྟེན་ནས་ནང་དུ་ས་ཁམས་མཚེར་བ་དང་ཕོ་བའི་རྩ་དར་
བས་ནས་ཟན་ཏེ་བོད་ མཆིལ་སྐྱ་སྦབ་ཀྱི་སྐད་ལྟར་ཐུང་ལ་རྩུབ་པར་
འཕར་བའི་དུས་ཡིན། དེའང་ཟླ་བ་སོ་སོའི་མཚན་ཉིད་ནི། འབྲུག་



བདུན་པ་དུས་བཞིའི་རྩ་ལ་ཁམས་ལྔའི་འབྱུང་བ་བརྩི་བ་བཤད་པ།
འདལ་ནས་
ཟླ་ལ་འབྲུག་འགོ་མ་ཡོང་། སྐར་མ་ནག་པས་ནམ་ལྡང་། ལུག་ཟླ་ལ་
ལུག་བྲེག སྐར་མ་ཆུ་སྟོད་ཀྱིས་ནམ་ལྡང་། ཁྱི་ཟླ་བ་ལ་ཁྱི་འཇུག་
སྐར་མ་ཐ་སྐར་གྱིས་ནམ་ལྡང་། གླང་ཟླ་ལ་ས་གླང་བརྟག སྐར་མ་
རྒྱལ་གྱིས་ནམ་ལྡང་ཞེས་ནམ་ཚོད་འཛིན་པའི་དུས་ཡིན་ནོ། ། མདོར་ན་
བཤད་ཟིན་པའི་མི་འགྱུར་བའི་གཟེར་དེ་རྣམས་ལ་ཡུལ་གྱི་དབང་ལས་
མཐའ་གཅིག་ཏུ་ངེས་ པ་ མ་ རྙེད་ པ་ དང་། ཟླ་བཤོལ་ འབྱུང་ བའི་
འགྲོས་ལ་བརྟེན་ནས་ཉ་སྐར་ཇི་ལྟ་བ་མ་འགྲིག་ཀྱང་། ཉི་མ་གར་ལོག་
དབྱར་དགུན་འབྲིང་བོར་བརྩི། ། ཞེས་པའི་ཚིག་རྐང་གཅིག་པོ་འདིས་
མི་འགྱུར་བའི་གཟེར་བཏབ་པ་ཡིན་པས། དབྱར་ཉི་གང་དུ་ལྡོག་
པའི་ཟླ་བ་དེ་ཉིད་དབྱར་འབྲིང་རྟའི་ཟླ་བ་དང་། དགུན་ཉི་གང་དུ་
ལྡོག་པའི་ཟླ་བ་དེ་དགུན་འབྲིང་བྱི་བའི་ཟླ་བ་དང་། དེའི་ ཤུགས་
བསྟན་གྱིས་དཔྱིད་ཉིན་མཚན་མཉམ་པའི་ཟླ་བ་དེ་དཔྱིད་འབྲིང་ཡོས་ཀྱི་
ཟླ་བ་དང་། སྟོན་ཉིན་མཚན་མཉམ་པའི་ཟླ་བ་དེ་སྟོན་འབྲིང་བྱའི་ཟླ་
བར་གཟུང་བ་ཉིད་ཀྱིས་ལག་ལེན་ལ་འཁྲུལ་བ་མི་འབྱུང་བ་ཡིན་ནོ། །
སོ་མ་རཱ་ཛཱ་དང་ གཞུང་འདིའི་དངོས་བསྟན་ལ་དུས་བཞི་ ཐ་ཆུང་བ་
རྣམས་ཀྱི་ཞག་བཅུ་གཉིས་བཅུ་གཉིས་ཡར་བཅད་པའི་ ལྷག་མ་བཅོ་
47



རྩ་མདོའི་འགྲེལ་བ་བདུད་རྩིའི་ཟེགས་མ།
བརྒྱད་ཕྲག་བཞི་བསྡོམས་པའི་ཞག་བདུན་ཅུ་རྩ་གཉིས་མ་གཏོགས་ས་
ཁམས་མཚེར་རྩ་མི་རྒྱུ་བར་གསུངས་པ་ནི། ལོ་གཅིག་གི་ཁྱིམ་ཞག་
སུམ་བརྒྱ་དྲུག་ཅུ་བོ་ཁམས་ལྔ་ལ་གྲངས་མཉམ་དགོས་པ་མཛེས་མཛེས་
ཙམ་གྱི་དབང་དུ་མཛད་པ་ཡིན་གྱི། དོན་ལ་གླེང་བ་དེ་ལྟར་བྱས་
ན་གཏན་མི་རུང་ངོ༌། ། དེ་ལྟར་ཡིན་ན་དཔྱིད་ཤིང་ཁམས་སོགས་དང་།
ལྷག་མ་བཅོ་བརྒྱད་ཀྱང་ས་ཁམས་སུ་འབྱུང་བའི་རྒྱུ་མཚན་ཅི་ཡང་ཡོད་
པ་མ་ཡིན་ནོ། ། དེས་ན་གཞུང་རང་གི་དངོས་བསྟན་ལ་ཁྱིམ་ཞག་གཞིར་
བཞག་མཛད་སྣང་ན་ཡང་། སྨན་པ་ཕལ་ཆེར་ནི་དབང་རྟུལ་དད་
པའི་རྗེས་འབྲངས་མ་གཏོགས་དཔྱོད་ལྡན་ཉུང་བས་ཁྱིམ་དང་ཁྱིམ་ཞག་
གི་འཕོ་མཚམས་ཇི་ལྟ་བ་མི་ཤེས་ཤིང་། ཉིན་མཚན་ཁོ་ན་རྩིས་ན་ཞག་
མི་ཐུབ་མི་ཐོན་ལ། ལོ་མཚན་ཉིད་པ་ཁྱིམ་ལོ་ཡིན་ཞིང་། ཞག་
མཚན་ཉིད་པ་ཁྱིམ་ཞག་ཡིན་ཀྱང་། ཟླ་བ་མཚན་ཉིད་པ་དེའི་ཚེས་ཟླ་
ཁོ་ན་ཡིན་པས་མོ་དྲུག་ཉི་ཤུ་རྩ་དགུ་ལ། ། ཕོ་དྲུག་སུམ་ཅུ་ཐམ་པའོ། །
ཞེས་སོ་མ་རཱ་ཛཱ་ལས་བཤད་པ་བཞིན། ཕོ་ཟླ་སྟག་འབྲུག་རྟ་སྤྲེལ་ཁྱི་བྱི་
རྣམས་ལ་ནམ་ལངས་ནས་ནམ་ཞག་གཅིག་ཏུ་བྱས་པའི་ཉིན་ཞག་སུམ་
ཅུ་ཐམ་པ་དང་། མོ་ཟླ་གླང་ཡོས་སྦྲུལ་ལུག་བྱ་ཕག་རྣམས་ཉིན་ཞག་ཉི་
48



བདུན་པ་དུས་བཞིའི་རྩ་ལ་ཁམས་ལྔའི་འབྱུང་བ་བརྩི་བ་བཤད་པ།
ཤུ་རྩ་དགུ་བརྩིས་པས་ངེས་པར་འགྲིག་ཡོང་བ་ཡིན། དེ་ལྟར་དུས་
བཞི་ངོས་འཛིན་དང་ཕྱི་ནང་གི་ཁམས་ཀྱི་འཕེལ་འགྲིབ་དོན་སྣོད་ལ་
སྦྱོར་ཚུལ་སོགས་ཤེས་པ་མ་བྱུང་འདུག་པས་གཞུང་དོན་ཇི་ལྟ་བ་དཔེ་
མཁྱུད་མ་བྱས་པར་རྟོགས་སླ་བར་བསྡུས་ཏེ་བསྟན་པ་ཡིན་པས་དཔྱོད་
ལྡན་ཡོད་ན་ལེགས་པར་རྟོགས་ཤིག
གཉིས་པ་མ་བུ་དགྲ་གྲོགས་ཀྱི་སྐོར་འགོ་ལ་སྐོར་འགོ་དངོས་དང་།
རྩ་ལ་བརྩི་ཚུལ་གཉིས་ལས། དང་པོ་ནི། ད་ནི་ཞེས་སོགས་རྐང་བ་
གསུམ་སྟེ། དེ་ལྟར་དུས་བཞི་དང་ཁམས་ལྔར་ཕྱེ་ཟིན་ནས། ད་ནི་
ཁམས་ལྔ་བོ་དེ་ལ་མ་བུ་དང་དགྲ་གྲོགས་ཀྱི་སྐོར་འགོ་ཇི་ལྟར་བྱ་བའི་ཚུལ་
ཤེས་པར་བྱའོ། ། དེ་ཡང་ཤིང་མེ་ས་ལྕགས་ཆུ་ལྔ་བོའི་གོ་རིམ་ལ་མ་བུའི་
སྐོར་འགོ་དང་། མེ་ཆུ་ས་ཤིང་ལྕགས་ལྔའི་གོ་རིམ་ལ། དགྲ་གྲོགས་
ཀྱི་སྐོར་འགོ་བརྩི་བར་བྱའོ། ། ཇི་ལྟར་བརྩི་ན། ཚིག་རྐང་སྔ་མ་ལ།
ཡར་འདེད་ མོ་ ལ་ མར་འདེད་བུ། ། ཞེས་ བྱ་ སྟེ། ཆུ་མ་ ལྕགས་ལ་
ལྕགས་མ་ས། ། ས་མ་མེ་ལ་མེ་མ་ཤིང་། ། ཤིང་གི་མ་ནི་ཆུ་ཡིན་ནོ། ། ཞེས་
དང༌༑ ཤིང་བུ་མེ་ལ་མེ་བུ་ས། ། ས་བུ་ལྕགས་ལ་ལྕགས་བུ་ཆུ། ། ཆུ་ཡི་
བུ་ནི་ཤིང་ཡིན་ནོ། ། ཞེས་དང་། ཚིག་རྐང་གཉིས་པའི་དོན་མར་



རྩེ་མདོའི་འགྲེལ་བ་བདུད་རྩིའི་ཟེགས་མ།
འདེད་དགྲ་ལ་ཡར་འདེད་གྲོགས་ཞེས་བྱ་སྟེ། མེ་དགྲ་ཆུ་ལ་ཆུ་དགྲ་
ས༑ ། ས་དགྲ་ཤིང་ལ་ཤིང་དགྲ་ལྕགས། ། ལྕགས་ཀྱི་དགྲ་ནི་མེ་ཡིན་
ནོ༑ ། ཞེས་དང་། ལྕགས་གྲོགས་ཤིང་ལ་ཤིང་གྲོགས་ས། ། ས་གྲོགས་
ཆུ་ལ་ཆུ་གྲོགས་མེ། ། མེ་ཡི་གྲོགས་ནི་ལྕགས་ཡིན་ནོ། ། ཞེས་པས་གྲུབ་
བོ༑ ། གཉིས་པ་མ་བུ་དགྲ་གྲོགས་དེ་རྩ་ལ་བརྩི་ཚུལ་ནི། མ་བུ་ཞེས་
སོགས་ཤོ་ལོ་ཀ་གཅིག་སྟེ། མ་བུ་དགྲ་གྲོགས་དེ་ཉིད་ནང་དོན་སྣོད་ཀྱི་
འབྱུང་བ་སྙིང་དང་རྒྱུ་མ་མེ། གློ་ལོང་ལྕགས་ཞེས་སོ་སོར་མ་ནོར་བར་
བརྟགས་ནས་བརྩིས་པས། དཔེར་ན་དཔྱིད་ཤིང་ཁམས་མཆིན་རྩ་རྒྱུ་
བའི་སྐབས་ སུ་ ཤིང་མ་ཆུ་སྟེ་ཆུ་ཁམས་མཁལ་རྩའི་རྩ་ལ་ མཚན་ཉིད་
མཐིང་རིལ་སྐད་ལྟར་འཇམ་ལ་དལ་བར་འཕར་བའོ། ། རང་རྩ་ཅོ་ཀའི་
སྐད་ལྟར་ཕྲ་ལ་གྲིམ་པར་འཕར་བ་ལ་དར་བ་ཞེས་བྱ་སྟེ་རབ་ཏུ་བཟང་
ཞིང་༑ གྲོགས་རྩ་ས་ཁམས་མཚེར་རྩའི་མཚན་ཉིད་ནས་ཟན་སྐད་
ལྟར་ཐུང་ལ་རྩུབ་པར་འཕར་ན་གྲོགས་འབྱུང་ལ། ཤིང་བུ་མེ་ཁམས་
སྙིང་རྩའི་མཚན་ཉིད་ཁུ་བྱུག་སྐད་ལྟར་སྦོམ་ལ་རིང་བར་འཕར་ན་
དབང་ཐང་ཆེ་བ་དང་། ཤིང་དགྲ་ལྕགས་ཁམས་གློ་རྩའི་མཚན་ཉིད་
ནི་བྱིད་པོའི་སྐད་ལྟར་ཐུང་ལ་རྩུབ་པར་འཕར་ན་དགྲ་གློ་བུར་དུ་འོང་
50



བདུན་པ་དུས་བཞིའི་རྩ་ལ་ཁམས་ལྔའི་འབྱུང་བ་བརྩི་བ་བཤད་པ།
བའམ། ཡང་ན་གསོ་དཀའི་ནད་ཀྱིས་འཆི་བར་འགྱུར་ཞེས་པའོ། །
རྩིས་ཀྱི་ཡང་གསང་མན་ངག་མཁྱེན་གྱུར་ན། །
ནད་ངོས་འཛིན་ལ་འདི་ལས་ཁྱད་འཕགས་ཅི། །
འོན་ཏེ་འབྱུང་རྩིས་ཙམ་ཡང་མི་ཤེས་ན། །
རྩ་བརྟག་གནད་འདི་ལེགས་པར་ག་ལ་རྟོགས། །
ཞེས་པར་གཞིའི་ཤོག་སྟོང་གསབ་ཆེད་ཁོ་ནར་བར་སྐབས་ཀྱི་ངལ་གསོའི་
རྩེད་མཚར་ཚིགས་སུ་བཅད་པའོ། །



རྩ་མདོའི་འགྲེལ་བ་བདུད་རྩིའི་ཟེགས་མ།
བརྒྱད་པ་ངོ་མཚར་རྩ་བདུན་བརྟག་ཚུལ་བཤད་པ།
བརྒྱད་པ་ངོ་མཚར་གྱི་རྩ་བདུན་ནད་མེད་ཀྱི་མི་ལ་བརྟག་པ་
བཤད་པ་ལ། མདུད་པ་དང་གབ་རྩེ་ཆོ་ལོ་དེའུ་ལ་མ་ལྟོས་པར་ནད་
མེད་ལ་རྩ་བལྟས་པས་མོ་རྩིས་བྱས་པ་ལས་ངེས་ཤེས་འདྲོངས་པའི་ལུང་
སྟོན་ནུས་པས་ངོ་མཚར་གྱི་རྩ་ཞེས་པའོ། ། དེ་ལའང་མདོར་བསྟན་རྒྱས་
བཤད་གཉིས་ཀྱི་དང་པོ་མོ་འདེབས་པའི་མོ་ངག་དང་འདྲ་བར་ཁྱིམ་ཕྱུ་
སོགས་དོན་རིགས་མི་འདྲ་བའི་ས་བཅད་བདུན་ཡོད་དེ། ངོ་མཚར་
སོགས་ཚིག་རྐང་གསུམ་གྱིས་བསྟན་ནོ། ། གཉིས་པ་རྒྱས་པར་བཤད་པ་
ལ༑ ངོ་མཚར་གྱི་རྩ་བདུན་ག་ལ་བརྟག་ལུགས་མི་འདྲ་བ་གཉིས་
གཉིས་གསུངས་པ་སྔ་མ་སྔ་མ་རྣམས་ལ་ཉེའི་སྒོ་ནས་བརྟག་ཅིང་། ཕྱི་
མ་ཕྱི་མ་རྣམས་མ་བུ་དགྲ་གྲོགས་ཀྱི་སྒོ་ནས་བརྟག་པར་གསུངས་པ་ལྟར་
དོན་ལ་གནས་པ་ལས།
དང་པོ་ཁྱིམ་ཕྱུ་ལ་ལ་ཉེ་བརྟག་པ་དང་། དགྲ་གྲོགས་བརྩི་བ་
གཉིས་ལས། དང་པོ་ནི། དང་པོ་ཞེས་སོགས་ཚིག་རྐང་དྲུག་གིས་
52



བརྒྱད་པ་ངོ་མཚར་རྩ་བདུན་བརྟག་ཚུལ་བཤད་པ།
བསྟན་ཏེ་ཐོག་མར་བྱིང་འཐིབས་སོགས་ངོས་འཛིན་ལུགས་ལ་དཔྱད་རྒྱུ་
མང་བོ་འདུག་ཀྱང་། འདིར་བསྡུས་ཏེ་སྟོན་པར་འདོད་པས། དོན་
ཡིད་ལ་འཇགས་རྒྱུ་ནི་དུས་དབྱར་དགུན་སྟོན་དཔྱིད་སོགས་གང་ཡིན་
རུང་༑ རྩིའི་རྒྱུན་གཅིག་པུ་དེ་ལ་བྱིང་ཞིང་འཐིབས་པ་ཞེས་བྱ་སྟེ།
རྩ་གཏིང་དུའང་ཆེན་མི་གསལ་ན་མི་གཙང་བ་ཕོག་པའི་རྩ་ཡིན་ཞིང་།
རྨུགས་ཤིང་འཐིབས་པ་ཞེས་བར་དུ་མི་གསལ་ན་མྱ་ངན་འོང་བའི་རྩ་
དང༌༑ འབྲུབ་ཅིང་བརྒྱལ་བ་ཞེས་སྟེང་དུ་དྲག་པར་འཕར་བའི་
སྐབས་འགར་མི་འཕར་ན་བྲེད་དངངས་འོང་བའི་རྩ། སྐྱེ་ཚེར་འདྲ་
བ་ཞེས་སོར་མོ་འབིགས་པ་ལྟར་འཕར་ན་སྡུག་བསྔལ་ཐར་མེད་ཀྱི་རྩ།
ཆུ་ཚན་ཁོལ་འདྲ་ཞེས་ཧ་ཅང་ཤེད་མི་ཆེ་བ་ཁྲི་ལི་ལི་འཕར་ན་མི་ཁ་འོང་
བའི་རྩ། མེ་ལྕེ་ཆད་འདྲ་ཞེས་འཕར་གྲངས་ཤེད་མི་སྙོམས་པ་རེས་ཆེ་
རེས་ཆུང་བྱེད་ན་ནོར་ལ་གོད་ཁ་འོང་བའི་རྩི་ཡིན་པས་གང་ལ་འཚམ་
པའི་རིམ་གྲོ་འབོགས་དགོས་ཤིང་། དངོས་སུ་མ་གསུངས་ཀྱང་སྐྱོན་
ཅན་གྱི་རྩ་དེ་རྣམས་མ་ཡིན་པར་དུས་རྩ་སོ་སོའི་མཚན་ཉིད་དང་མཐུན་
པའི་རྩ་འདུག་ན་ཁྱིམ་ཕྱུ་བཟང་བའི་ལུང་བསྟན་པར་བྱའོ། ། གཉིས་པ་
དགྲ་གྲོགས་བརྩི་བ་ནི་དེ་དག་ཅེས་སོགས་ཤོ་ལོ་ཀ་གཅིག་གིས་བསྟན་ཏེ་



རྩྭ་མདོའི་འགྲེལ་བ་བདུད་རྩིའི་ཟེགས་མ།
བྱིང་ཞིང་འཐིབས་པ་སོགས་སྐྱོན་ཅན་གྱི་རྩ་དྲུག་པོ་དེ་དག་གི་ནང་ནས་
གང་ཡང་རུང་བ་གཅིག་དུས་མཚམས་ལྔ་བོ་རང་རང་གི་རྩ་དར་བའི་
དུས་རང་གི་མཆིན་རྩ་ལ་བྱིང་འཐིབས་སོགས་གང་བྱུང་ཡང་མི་གཙང་
བ་སོགས་རྩ་བལྟ་ཡུལ་རང་ཉིད་ལ་འོང་བའི་ངོ་ཞེས་བྱ། ཤིང་མ་ཆུ་
ཁམས་ མཁལ་ རྩ་བྱིང་འཐིབས་ སོགས་བྱུང་ན་མ་དང་ཞང་བོ་ལ་ མི་
གཙང་བ་སོགས་འབྱུང་། ཤིང་བུ་མེ་ཁམས་སྙིང་རྩ་ལ་བྱིང་འཐིབས་
སོགས་བྱུང་ན་བུ་དང་ཚ་བོ་ལ་མི་གཙང་བ་སོགས་འབྱུང་བའི་ངོ་ཡིན་
ཞིང་༑ གྲོགས་མཚེར་རྩ་བྱིང་འཐིབས་སོགས་གང་བྱུང་ཡང་ནོར་ལ་
མི་གཙང་བ་སོགས་འབྱུང་། དགུ་རྩ་ལ་བྱིང་འཐིབས་ སོགས་གང་
བྱུང་ཡང་ར་བྱུང་ བའི་ མི་ དེའི་ དགྲ་ ལ་ མི་ གཙང་ བ་ སོགས་ འོང་།
ཤིང་ཁམས་མཆིན་རྩ་རང་གི་མཚན་ཉིད་དང་མཐུན་པ་འདུག་ན་སྐྱོན་
དེ་རྣམས་གང་ཡང་མེད་པས་བཟང་ཞེས་ལུང་བསྟན་པར་བྱའོ། །
གཉིས་པ་མགྲོན་ཕྱྭ་ལོའང་གཉིས་ཀྱི་དང་པོ་ལ་ཉེ་ནི། མགྲོན་
ཕྱུ་ཞེས་སོགས་རྐང་བ་ལྔས་བསྟན་ཏེ། མགྲོན་པོ་འོང་མི་འོང་བརྟག་
པའི་ཚེ་ན། གཞི་བ་རང་གི་གཙོ་ཆེ་ཤོས་སམ་གང་བརྩེ་བ་ཞིག་ལ་
བརྟག་པ་དེ་། དུས་ནམ་ཡིན་ཡང་རུང་། རྩི་གཞན་ལས་མཆིན་རྩ་
54



བརྒྱུད་པ་ངོ་མཚར་རྩ་བདུན་བརྟག་ཚུལ་བཤད་པ།
ལྷག་པར་དུ་དྲག་ན་མགྲོན་པོ་ཡོང་རྒྱུ་དེ་ཁོ་རང་གི་གཞི་ལ་ཡོད་ཅིང་གློ་རྩ་
དྲག་ན་ ལམ་ དུ་ ཞུགས། སྙིང་ རྩ་ དྲག་ ན་ ཉེ་ བ་ ཙམ་ དུ་ སླེབས།
མཚེར་རྩ་དྲག་ན་ཕྱིན་ལ་ཁད། མཁལ་རྩ་དྲག་ན་མགྲོན་པོ་ལ་ལམ་དུ་
དགྲ་འོང་ཞེས་བྱ་སྟེ། རིམ་པ་དེ་ལྟར་བརྟག་པར་བྱའོ། ། གཉིས་པ་
དགྲ་གྲོགས་ ནི། ཡང་ན་ཞེས་ སོགས་རྐང་བ་དྲུག་ གིས་ བསྟན་ ཏེ།
སྔ་མ་ལ་ཉེའི་བརྟག་ལུགས་དེར་མ་ཟད་རྣམ་གྲངས་སུ་ཡང་ན་དུས་རྩ་
དཔྱིད་ལ་སོགས་པ་གང་ཡིན་པ་དེར་རང་དང་དེའི་མ་ཆུ་ཁམས་མཁལ་
རྩ་གང་དར་ཡང་མགྲོན་པོ་གཞི་རང་ལ་གནས་ཤིང་། དུས་རྩ་དེའི་བུ་
རྩ་དར་ན་ལམ་ལ་ཞུགས། དུས་རྩའི་དགྲ་རྩ་དར་ན་ད་ལྟ་སླེབ་ཅེས་བྱ་
སྟེ༑ འདི་རྣམས་ཀྱི་རྩ་དར་ཞེས་པ་ཁམས་རང་རང་དང་མཐུན་པ་
རྩའི་མཚན་ཉིད་ཅན་དཔེར་ན་དཔྱིད་དུས་ཅོ་ཀའི་སྐད་ལྟར་ཕྲ་ལ་གྲིམ་
པ་ལ་བྱ་ཞིང་། གུད་ཅེས་བྱ་བ་མཚན་ཉིད་དེ་ལས་གཞན་པ་ལ་ངོས་
བཟུང་བར་བྱའོ། ། ཞར་བྱུང་དུ་རང་ཉིད་གཞན་དུ་དོན་གཉེར་བར་
འགྲོ་བའི་ཚེ། དོན་དེ་འགྲུབ་བམ་མི་འགྲུབ་བརྟག་པ་ལའང་ལ་ཉེ་ནི།
དུས་མཚམས་ནམ་ཡིན་ཡང་རུང་སྙིང་རྩ་ལྷག་པར་དྲག་ན། དགྲའི་
བར་ཆད་འོང་ཞིང་། མཆིན་རྩ་ ལྷག་ པར་ དྲག་ན་དོན་འགྲུབ་ལ།
55



རྩ་མདོའི་འགྲེལ་བ་བདུད་རྩིའི་ཟེགས་མ།
མཁལ་རྩེ་ ལྷག་པར་དྲག་ན་ སྟོང་ལོག་བྱེད་པ་ཡིན་ཞེས་བྱའོ། ། དགྲ་
གྲོགས་ནི། དུས་མཚམས་གང་ཡིན་གྱི་རྩའི་དགྲ་རྩ་དེ་དར་ན་དོན་མི་
འགྲུབ་ཅིང་། དུས་རྩའི་གྲོགས་རྩ་དར་བ་བྱུང་ན་དོན་འགྲུབ་ཅེས་
བྱའོ༑ །
གསུམ་པ་དགྲ་ཕྱུ་བརྟག་པ་ལ་གཉིས་ཀྱི་ལ་ཉེ་ནི། དགྲ་ཕྱུ་ཞེས་
སོགས་རྐང་བ་གཉིས་ཀྱིས་བསྟན་ཏེ། རང་ཉིད་དགྲ་ལ་ཕར་རྒོལ་རྒྱུ་
ཡིན་པའི་ཚེ་ ན་ རྩ་གཞན་ལས་ གློ་ཙ་ དྲག་ན་ཐུབ་ སྟེ་ རང་ཉིད་རྒྱལ།
ཡང་མཚེར་རྩ་ལྷག་པར་དུ་དྲག་ན་མི་ཐུབ་སྟེ་དགྲའི་གཡུལ་ངོ་མཐོ་བར་
འགྱུར་ཞེས་པའོ། ། དགྲ་གྲོགས་ནི་དགྲ་ཡི་ཞེས་སོགས་ཤོ་ལོ་ཀ་གཅིག་
གིས་བསྟན་ཏེ། དཔྱིད་ར་ཤིང་གི་ཁམས་མཆིན་རྩའི་མཚན་ཉིད་ཅན་
དུ་རྒྱུ་བའི་དུས་སུ་ཤིང་དགྲ་ལྕགས་ཁམས་གློ་རྩའི་ཐད་དུ་ལྕགས་དགྲ་མེ་
ཁམས་སྙིང་རྩའི་མཚན་ཉིད་ཅན་རྒྱུ་ན་ཕར་རྒོལ་བས་དགྲ་བོ་ཐུབ་པར་
འགྱུར་ཡོང་། རང་དཔྱིད་ཤིང་ཁམས་མཆིན་རྩའི་ཐད་དུ་ཤིང་དགྲ་
ལྕགས་ཁམས་གློ་རྩའི་མཚན་ཉིད་ཅན་དུ་འཕར་བ་བྱུང་ན་དགྲ་བོ་ཐུབ་
པར་མི་འགྱུར་རོ། ། ཡང་ཕ་རོལ་པོས་སྔོན་ལ་ཚུར་རྒོལ་དུ་བྱུང་བའི་དུས་
སུ་བཤད་མ་ཐག་པ་དེ་དང་འདྲ་བ་སྟེ། མཆིན་རྩ་དེ་གློ་རྩའི་མཚན་



བརྒྱད་པ་ངོ་མཚར་རྩ་བདུན་བརྟག་ཚུལ་བཤད་པ།
ཉིད་ཅན་དུ་འཕར་ན། དགྲ་ཡིས་ཚུགས་ཏེ་ཁོ་རང་རྒྱལ་བ། ཡང་
ཚུར་རྒོལ་དུ་བྱུང་དུས་དཔྱིད་ཟླ་ར་འབྲིང་ལྟ་བུ་རང་མཆིན་རྩ་དང༌
མཁལ་རྩ་དར་ན། དགྲས་ཚུགས་པར་མི་འགྱུར་ཏེ། རང་རྒྱལ་བ་
ཙམ་མོ། །
བཞི་བ་གྲོགས་ལྷ་ལ་གཉིས་ཀྱི་ལ་ཉེ་ནི། གྲོགས་ཕྱྭ་ཞེས་སོགས་
རྐང་བ་གསུམ་གྱིས་བསྟན་ཏེ། གྲོགས་ཡོང་མི་ཡོང་ནོར་བདག་ཁོ་
རང་གི་རྩ་ལ་བལྟས་པ་ཡིས་མཆིན་རྩ་ལྷག་པར་དྲག་ཏུ་འཕར་ན་ནོར་ཇེ་
ཆེར་འཕེལ་ཞིང་ཕྱིར་གོད་མི་ཡོང་ཡང་སྙིང་རྩ་དང་མཚེར་རྩ་གཞན་
པས་ཞན་ན་ནོར་མི་འཕེལ་བར་མ་ཟད་གོད་ཁ་འོང་ཞེས་བྱའོ། ། དགྲ་
གྲོགས་ ནི། གྲོགས་ ཀྱི་ ཞེས་ སོགས་ རྐང་ བ་ གསུམ་ གྱིས་ བསྟན་ ཏེ།
གཞིས་བྱས་གང་ཡང་རུང་བར་རང་ལ་གྲོགས་འབྱུང་མི་འབྱུང་བརྟག་
པའི་རྩ་ནི་དཔྱིད་ར་འབྲིང་དུས་མཆིན་རྩ་དེ་གྲོགས་མཚེར་རྩའི་མཚན་
ཉིད་དུ་བྱུང་ན་གྲོགས་རབ། ཤིང་མ་ཆུ་ཁམས་མཁལ་རྩ་ལྟར་འཕར་
ན་གྲོགས་འབྲིང་། རང་མཆིན་རྩའི་མཚན་ཉིད་དུ་འཕར་ན་གྲོགས་
ཐ་མ་ཙམ་ཡོང་། དཔྱིད་མཆིན་རྩ་དེ་བུ་སྙིང་རྩ་ལྟར་འཕར་ན་གྲོགས་
མེད་ལ། མཆིན་རྩ་དེ་དགྲ་གློ་རྩ་ལྟར་འཕར་ན་གྲོགས་དགྲས་ཁྱེར་ཏེ་
57



རྩ་མདོའི་འགྲེལ་བ་བདུད་རྩིའི་ཟེགས་མ།
མེད་ཅེས་བྱའོ། ། །
ལྔ་བ་གདོན་ཕྱྭ་ལའང་གཉིས་ཀྱི་ལ་ ཉེ་ནི། གདོན་ཕྱྭ་ཞེས་
སོགས་ཤོ་ལོ་ཀ་གཅིག་གིས་བསྟན་ཏེ། ནད་མེད་ལ། གདོན་གྱི་
གནོད་པ་ཇི་ལྟར་འདུག་བརྟག་ན། ཤིང་ཁམས་མཆིན་རྩ་གཞན་པས་
དྲག་ན་ གཉན་དང་ རྒྱལ་ པོ་ གནོད་ པར་ བཟུང་ དགོས་ ཤིང་། མེ་
ཁམས་སྙིང་རྩ་དྲག་ན་བཙན་དང་བདུད། ལྕགས་ཁམས་གློ་རྩ་དྲག་
ན་རྒྱལ་འགོང་དང་དཀོར་བདག ས་ཁམས་མཚེར་རྩ་ དྲག་ན་ ས་
བདག་དང་མ་མོ། ཆུ་ཁམས་མཁལ་རྩ་ དྲག་ན་ཀླུ་སྲིན་དང་དམ་སྲི་
བཟུང་བར་བྱའོ། ། དགྲ་གྲོགས་ནི། མ་ཡི་ཞེས་སོགས་རྐང་བ་ལྔས་
བསྟན་ཏེ། དཔྱིད་ར་འབྲིང་གི་དུས་ཤིང་མ་ཆུ་ཁམས་མཁལ་རྩ་དྲག་
ན་ཕ་མ་ཤི་བའི་ཆགས་འདྲེར་ངོས་བཟུང་། ཤིང་བུ་མེ་ཁམས་སྙིང་རྩ་
དྲག་ན་བུ་ཚ་བོ་དང་ཞང་པོ་ཕྱོགས་ཀྱི་འདྲེར་ངོས་བཟུང་། ཤིང་དགྲ་
ལྕགས་ཁམས་གློ་རྩ་དྲག་ན་ཕ་རོལ་གྱི་དགྲ་བོས་རྦད་པའི་འདྲེར་ངོས་
བཟུང་། ཤིང་ གྲོགས་ ས་ ཁམས་ མཚེར་རྩ་ དྲག་ན་ ནོར་ གྱི་ རྗེས་ལ་
འབྲངས་པའི་ཕྱི་འདྲེར་ངོས་བཟུང་། རང་ཤིང་ཁམས་མཆིན་རྩ་དྲག་
ན་གྲོགས་ཀྱི་འགོས་འདྲེར་ངོས་བཟུང་བས་ཆོག་གོ །



བརྒྱད་པ་ངོ་མཚར་རྩ་བདུན་བརྟག་ཚུལ་བཤད་པ།
དྲུག་པ་མེ་ཆུ་གོ་བཟློག་ལའང་གཉིས་ཀྱི་ལེ་ཉེ་ནི། མེ་ཆུ་སོགས་
ཤོ་ལོ་ཀ་གསུམ་དང་རྐང་བ་གཅིག་གིས་བསྟན་ཏེ། མེ་དང་ཆུ་གོ་
བཟློག་པ་ལྟར། ཕ་ན་བའི་ཚེ་ན་བུ་ནད་མེད་དེ་ལ་བལྟ་སྟེ། དེ་ལྟར་
བལྟས་པས་དུས་རྩ་ལ་མ་ལྟོས་པར་ནམ་ཡིན་དུ་མཆིན་རྩ་དེ་ཚང་བར་
འདུག་ན་ཕ་མི་འཆི་ཞིང་མ་ཚང་ན་འཆི། དགྲ་གྲོགས་ནི། དཔྱིད་
དུས་ཤིང་མ་ཆུ་ཁམས་མཁལ་རྩ་དར་ན་མི་འཆི་གུད་ན་འཆི། ཡང་ན་
བུ་ན་བ་ལ་ཕ་ནད་མེད་དེ་ལ་བལྟ་སྟེ། ལ་ཉེ་ནི། དུས་ལ་མ་ལྟོས་
པར་སྙིང་རྩ་ཚང་ན་བུ་མི་འཆི་ཞིང་མ་ཚང་ན་འཆི། དགྲ་གྲོགས་ནི།
དཔྱིད་ཤིང་བུ་མེ་ཁམས་སྙིང་རྩ་དར་ན་མི་འཆི་གུད་ན་འཆི། མ་དང་
བུ་མོའི་རྩ་ལའང་ཕ་བུའི་ལྟ་ལུགས་ཇི་ལྟ་བ་དེ་ལྟར་བལྟ་བར་བྱའོ། ། ཡང་
ཁྱིམ་ཐབ་གཉིས་ཀྱི་དབང་དུ་བྱས་ནས་ཁྱོ་ན་བའི་ཚེ་ཆུང་མ་ནད་མེད་ལ་
རྩ་བལྟས་པ་ཡི་ལ་ཉེ་ནི། དུས་ལ་མ་བལྟས་པར་མཆིན་རྩ་མ་ཚང་ན་ཁྱོ་
དེ་འཆི་ལ། ཚང་ན་མི་འཆིའོ། ། ཆུང་མ་ན་ན་ཁྱོ་ནད་མེད་ལ་ རྩ་
བལྟས་པས་མཁལ་རྩ་མ་ཚང་ན་ཆུང་མ་འཆི། ཚང་ན་འཚོའོ། ། དགྲ་
གྲོགས་ནི། ཡང་ན་ཁྱོ་དེ་གྲོགས་ཀྱི་ཚུལ་དང་ཆུང་མ་དེ་དགྲའི་ཚུལ་དུ་
བྱས་ལ་བརྩི་སྟེ། ཆུང་མ་ན་བའི་ཁྱོ་ལ་རྩ་བལྟས་པས་དཔྱིད་དུས་ཤིང་
59



རྩ་མདོའི་འགྲེལ་བ་བདུད་རྩིའི་ཟེགས་མ།
དགྲ་ལྕགས་ཁམས་གློ་རྩ་ དར་ན་ཆུང་མ་མི་འཆི་ལ། གུད་ན་འཆི།
ཁྱོ་ན་བའི་ཆུང་མ་ལ་རྩ་བལྟས་པས་དཔྱིད་དུས་ཤིང་གྲོགས་ས་ཁམས་
མཚེར་རྩ་དར་ན་ཁྱོ་མི་འཆི་ལ། གུད་ན་འཆི།
བདུན་པ་བུ་རྩེ་བརྟག་པ་ལའང་གཉིས་ཀྱི་ལ་ཉེ་ནི། སྦྲུམ་མའི་
ཞེས་སོགས་རྐང་བ་གསུམ་སྟེ། བུད་མེད་སྦྲུམ་མའི་རྩ་ནི་སྤྱིར་འབུར་
ལ་འདྲིལ་བར་འཕར་བ་ཡིན་མོད་ཀྱི། དེའི་ཁར་ཁྱད་པར་དུ་མཁལ་
རྩ་གཡས་པ་དྲག་ན་བུ་ཕོ་སྐྱེ་ཞིང་། གཡོན་པ་དྲག་ན་བུ་མོ་སྐྱེ་བར་
འགྱུར་ཞེས་བྱའོ། ། དགྲ་གྲོགས་ནི་བུ་ཡི་ཞེས་སོགས་རྐང་བ་གཉིས་ཏེ།
བུད་མེད་ཁོང་ན་བུ་ཡོད་པ་དེའི་རྩ་ལ་སྤྱིར་གྱི་འབུར་ལ་འདྲིལ་བ་ཡོད་
པའི་ཁར། དཔྱིད་ལྟ་བུར་ཤིང་མ་ཆུ་ཁམས་མཁལ་རྩ་དང་ཤིང་བུ་མེ་
ཁམས་སྙིང་རྩ་གཉིས་ལྷག་པར་དུ་དྲག་པར་འཕར་ན་བུ་བཙས་ནས་
གསོ་བར་སླ་ཞིང་། ཤིང་དགྲ་ལྕགས་ཁམས་གློ་རྩ་ཁྱད་པར་དུ་དྲག་པ་
བྱུང་ན་གསོ་དཀའ་ཞེས་བྱའོ། །



དགུ་བ་ནད་དང་ནད་མེད་ཀྱི་རྩའི་འཕར་གྲངས་ལ་བརྟག་པ་བཤད་པ།
དགུ་བ་ནད་དང་ནད་མེད་ཀྱི་རྩའི་འཕར་
གྲངས་ལ་བརྟག་པ་བཤད་པ།
དགུ་བ་ནད་དང་ནད་མེད་ཀྱི་རྩའི་འཕར་གྲངས་ལ་བརྟག་པ་
བཤད་པ་ལ་གཉིས་ཏེ། སྤྱིར་བཏང་དང་དམིགས་བསལ་ལོ། །
དང་པོ་ལ་ནད་དང་ནད་མེད་ཅེས་སོགས་ཤོ་ལོ་ཀ་གཉིས་ཀྱིས་
བསྟན་ཏེ། རྩ་བལྟ་བའི་ཡུལ་གང་ལ་ནད་དང་ནད་མེད་པའི་དབྱེ་བ་
སོ་སོར་ངོས་ཟིན་པའི་ཆེད་དུ་རྩ་འཕར་བའི་གྲངས་ཀྱི་སྒོ་ ནས་སྤྱིར་
བསྟན་པ་ལ་ནད་གང་གིས་ཀྱང་གཙེས་པ་མེད་པའི་ཐ་མལ་གྱི་རྒྱུན་རྩ་དེ་
སྨན་པའི་དབུགས་ཀྱང་རྐྱེན་གཞན་གྱིས་མ་བསླད་པའི་སྣའི་སྒོའི་ཕྱི་ནང་
ནས་དབུགས་འབྱུང་འཇུག་གནས་གསུམ་ལ་གཅིག་ཏུ་བྱས་པའི་ཕྱིར་རྒྱུ་
བ་ལ་ རྩ་ལན་གཉིས། བར་དུ་གནས་ པའི་ སྐད་ ཅིག་ མ་གཅིག་ལ་
གཅིག ནང་དུ་འཇུག་པ་ལ་གཉིས་ཏེ་ལན་ལྔར་འཕར་བར་འདོད་
དོ༑ ། དེའང་དོན་སྣོད་ཀྱི་རྩའི་གནས་རྣམས་ཀྱི་རླུང་གི་བྱེད་པ་རྫོགས་
པར་ལན་གྲངས་བརྒྱ་དགོས་པས་གྲངས་བཅོ་ལྔ་ལྟ་བུ་ཉུང་ཉུང་ལས་
་ལས་
6



རྩ་མདོའི་འགྲེལ་བ་བདུད་རྩིའི་ཟེགས་མ།
བརྟག་པས་ཐིག་དཀའ་བས་ན་འཕར་གྲངས་བརྒྱ་ལས་མི་ཉུང་བའི་བར་
དུ་ལེགས་པར་བརྟག་པས། རེས་ཚེ་རེས་ཆུང་བ་དང་། སྟོད་སྨད་
ལ་ ཕྲ་ སྦོམ། རེས་ དྲག་ རེས་ དལ། གཏིང་དང་ཁར་བྱིང་རྒྱས།
སྐབས་སུ་འཕར་འཕྲོ་ལ་སྡོད་ཅིང་དེ་དང་ཆ་འདྲ་བ་སྡོད་ལ་ཁད་ཀྱིས་
འཐེན་པ་དང་། སྐབས་སུ་ཐང་བ་སྟེ་གྲིམ་ཞིང་རེས་འགའ་ལྷོད་པ་
སོགས་ཀྱི་སྐྱོན་གང་ཡང་མེད་པར་རྒྱུན་སྙོམས་པ་ཁོ་ནར་འཕར་བ་དེ་
ནད་མེད་ཀྱི་རྩར་འདོད་དོ། ། རྒྱུ་མཚན་དེའི་ཕྱིར་སྨན་པའི་ཕྱི་ནང་གི་
དབུགས་གཅིག་ལ་རྩ་ལན་ལྔ་ལྔ་ལྟར་ཆག་འཕར་བ་དེ་ལས་བཟློག་པ་ལ་
ནད་ཅན་གྱི་རྩ་ཞེས་བྱ་སྟེ། དེའང་ལྔ་ལས་གྲངས་མང་བ་འཕར་ན་ཚ་
བའི་ནད་ཡོད་པའི་རྟགས་ཡིན་གྱི། ལྔ་ལས་ཉུང་བ་འཕར་ན་གྲང་
བའི་ནད་ཡོད་པའི་རྩ་ཡིན་ཞེས་སྤྱིར་བསྟན་ནས། རྩ་དཔྱད་ཉི་འོད་
རབ་གསལ་དུ། སྨན་པའི་ཕྱི་ནང་གི་དབུགས་གཅིག་ལ་རྩི་ལན་དྲུག་
འཕར་ན་ཚ་ བ་ ཙམ། བདུན་ འཕར་ན་ རབ་ཏུ་ཚ་བ། བརྒྱད་
འཕར་ན་ཚ་བོ་ལ་འདས་པ། ཞེས་དང་། བཞི་འཕར་ན་གྲང་བ་
ཙམ༑ གསུམ་འཕར་ན་རབ་ཏུ་གྲང་བ། གཉིས་འཕར་ན་གྲང་བ་
གཏིང་འཁར་བ་ཞེས་གསུངས་པ་ལྟར་ཡིན་ནོ། ། སངས་རྒྱས་ཀྱི་གསུང་
62



དགུ་བ་ནད་དང་ནད་མེད་ཀྱི་རྩའི་འཕར་གྲངས་ལ་བརྟག་པ་བཤད་པ།
རབ་རྣམས་ལས་ནི། དང་པོ་སྣ་ཡི་ཀ་བ་ནི། ནང་སྟེ་གཉིས་ཀ་ཆུ་
ཡིན་ལ། ། ཕྱི་རོལ་གཉིས་ནི་མེ་རུ་འདོད། ། སྟེང་གཉིས་རླུང་སྟེ་འོག་
གཉིས་ས། ། དབུས་ནི་ནམ་མཁའ་ཡེ་ཤེས་ཡིན། ། ཞེས་དང་། སྤྱི་རོལ་
ས་ནི་སོར་བཅུ་གཉིས། ། མེ་ཆུ་རླུང་མེ་མཁའ་བཅུ་དྲུག ། ཡོན་ཏན་
དབང་གིས་རིམ་བཞིན་ཡིན། ། ཞེས་སོགས་ཀྱིས་རླུང་ཕྱིར་རྒྱུ་ནང་རྒྱུ་
གཉིས་ཀ་ལ་འབྱུང་བ་ལྔ་རྒྱུ་བའི་རིང་ཐུང་དང་ཁ་དོག་སོགས་བཤད་
དོ༑ ། ཙའི་སྟོང་ཐུན་དུ། སྨན་པའི་དབུགས་ལ་ནད་ཚུ་བཟུང་། ། ཕྱི་
རུ་རྒྱུ་བ་རྩ་གཉིས་འཕར། ། ནང་དུ་ རྒྱུ་ བ་ གཉིས་ཏེ་བཞི། ། བར་དུ་
གཅིག་སྟེ་ལྔ་འཕར་ན། ། ནད་མེད་རྩ་རུ་ཤེས་པར་བྱ། ། ཞེས་སོ། ། ས་མ་
རཱ་ཛཱ་ ལས། དེ་ ལ་ རྒྱུན་ རྩ་ བརྟག་ པ་ ནི། ། ས་ ཆུ་ མེ་ རླུང་ ལྔ་ ཡི་
དབུགས། ། ཕྱི་དང་ནང་དུ་རྒྱུ་བ་ལ། ། གཅིག་ལ་ལྔ་ལྔ་འཕར་བ་ལྟ། ། དེ་
ལྟར་བྱུང་ན་ནད་མེད་ཅིང་། ། བཅུ་ནས་བཅུ་བཞི་བར་དག་གོ །།
ཞེས་སོ། ། །
གཉིས་པ་དམིགས་བསལ་བ་ལ། འོན་ཀྱང་ཞེས་སོགས་ཤོ་ལོ་
ཀ་གཉིས་ཀྱིས་བསྟན་ཏེ། གོང་དུ་ནད་ཅན་དང་ནད་མེད་ཀྱི་རྩའི་
ངོས་འཛིན་ཚུལ་རགས་པ་སྤྱིར་བཏང་ནས། དེ་ལྟར་བཤད་པ་ཡིན་



རྩ་མདོའི་འགྲེལ་བ་བདུད་རྩིའི་ཟེགས་མ།
མོད་ཀྱི། འོན་ཀྱང་ནད་མེད་ཡིན་དུ་ཟིན་ཀྱང་། རྩ་རྒྱུད་ལ་མུ་ཏིག་
གི་ཕྲེང་བ་ལྟར་ཡོད་པ་དང་། རྩ་རུས་པ་འབུར་བོའི་གོང་དུ་རྒལ་བ་
དང༌༑ ཚོན་ཀན་ཆག་གི་ཡར་ཟུར་མར་ཟུར་གྱི་འོག་ཏུ་རྩེ་མ་ཚང་བ་
དང༌༑ འཕར་འཕྲོ་ལ་སྡོད་པ་དང་། སྡོད་ལ་ཁད་ཀྱིས་འཐེན་པ་
དང་། སོར་མོའི་འོག་ཏུ་རྩའི་རྒྱུན་གཉིས་གཤིབས་པ་ལྕམ་དྲལ་་ལ་
སོགས་པ་རྣམས་ལས་འགའ་ཞིག་ནི་གཞི་རྩ་ལ་ཡོད་པ་དང་། ལ་ལ་
གཞི་རྩ་ལ་མེད་ཀྱང་མི་རུང་བ་སྣ་ཚོགས་འབྱུང་བའི་ལྟས་ལ་འཆར་
བའང་ངེས་མེད་དུ་སྲིད་པའི་ཕྱིར་ན་ཁ་དམར་མ་གདགས་གོང་དུ་གཞི་
རྩ་ལ་ཡོད་མེད་དྲིས་ནས། ཡོད་ཟེར་ན་ཧ་ ཅང་གི་སྐྱོན་ཆེ་བ་མེད།
གཞི་ཙ་ལ་མེད་པར་གསར་དུ་བྱུང་བར་ཤེས་ན་དེ་དང་དེའི་ཁ་དམར་
གང་ལ་གང་འཚམ་པས་གདགས་པ་སྟེ། དེ་ལྟར་གཏན་ལ་ཕབ་པར་
བྱའོ༑ ། དེ་ལྟར་མ་བྱས་པར་གཞི་རྩ་ལ་ཡོད་མེད་སོགས་གང་ཡང་མ་
རྟོགས་པར་སྨྲས་ན། ཁ་དམར་ལོག་པར་འགྲོ་བ་ཡོད་དོ། ། དེར་མ་
ཟད་ཕོ་མོ་བུ་རྩ་གསུམ་པོའི་རྩའང་ཞིབ་ཏུ་མ་ཤེས་ན་ཚ་བའི་ནད་དུ་
འཁྲུལ་སོ་ཡོད་དེ། ཕོ་རྩ་སྦོམ་ལ་རགས་པ་དང་། ཚ་བའི་རྩ་དྲག་
རྒྱས་འདྲ། མོ་རྩ་ཕྲ་ལ་མྱུར་བ་དང་། ཚ་བའི་གྲིམ་མགྱོགས་འདྲ།
64



དགུ་བ་ནད་དང་ནད་མེད་ཀྱི་རྩའི་འཕར་གྲངས་ལ་བརྟག་པ་བཤད་པ།
བུ་ རྩ་ འབུར་ འདྲིལ་ དང༌། ཚ་བའི་ འདྲིལ་ མཁྲང་ འདྲ་ བ་ དང་།
བྱང་ཆུབ་སེམས་རྩའི་རྒྱུན་རིང་འཇམ་མཉེན་དང་། གྲང་བའི་བུལ་
ཞན་ལྷོད་པར་འཁྲུལ་བ་ཡོད་ཅིང་། དོན་སྣོད་ཀྱི་རྩ་གང་ཡང་རུང་བ་
མ་ཚང་བ་དང་། འཕར་ཚུལ་རིགས་མི་མཐུན་གྱིས་བར་དུ་གཅོད་པ་
དང་༑ གྲངས་ གང་ཡང་རུང་བར་ སྡོད་པ་རྣམས་འཆི་རྩའི་ སྡོད་
རྣམས་སུ་འཁྲུལ་བ་ཡོད་པས། མི་དེའི་གཞི་རྩ་སྔོན་ཆད་ལྟ་མ་མྱོང་བ་
རྒྱུས་མེད་པ་རྣམས་ལ་ཕོ་རྩ་ཡོད་དམ་མོ་རྩ་ཡོད་ཅེས་པ་སོགས་ཐོག་མར་
འདྲི་བ་འདི་ནི་གཅེས་པར་ཟུངས་ཤིག་ཅེས་གདམས་པའོ། ། མི་ཕམ་རྩ་
འགྲེལ་ལས། མི་ནོར་བའི་ཐབས་ནི་སྦོམ་པ་དང་། མྱུར་བ་དང་།
འདྲིལ་ཀྱང་རུང་སྟེ་ཕྱི་ནང་གི་དབུགས་ལན་ལྔ་འཕར་ན་ཚ་བ་མིན་ལ།
དེ་ལས་མང་དུ་འཕར་ན་ཚ་བ་ཡིན་ནོ། ། དེ་བཞིན་དུ་བྱང་ཆུབ་སེམས་རྩ་
རྒྱུད་འཇམ་ལ་སྣ་རིང་བས་གྲང་བར་འཁྲུལ་བ་ཡོད་མོད། དེ་ཡང་
ལེགས་པར་བརྟག་ན་འཕར་གྲངས་ཀྱིས་མི་ནོར་རོ། ། དེ་བཞིན་དུ་དོན་
སྣོད་ཀྱི་རྩ་གང་རུང་མ་ཚང་བ་དང་། འཕར་འཕྲོ་གཅོད་ཅིང་སྡོད་པ་
རྣམས་འཆི་རྩར་འཁྲུལ་བ་ཡོད་ཀྱང་། ལེགས་པར་བརྟགས་ནས་གཞི་
རྩ་ཡིན་པའམ་ནད་སྡོད་སོགས་དང་ཤན་ཕྱེས་ལ་འཆི་བའི་རྟགས་དང་



རྩ་མདོའི་འགྲེལ་བ་བདུད་རྩིའི་ཟེགས་མ།
མ་འདོམས་ན་དེ་ཙམ་གྱིས་འཆི་བར་མི་ངེས་པའི་ཤན་ཕྱེད་དགོས་སོ། །
ཕོ་རྩ་སྦོམ་རགས་ཚ་བའི་དྲག་རྒྱས་འདྲ། ། མོ་རྩ་ཕྲ་མྱུར་ཚ་བའི་གྲིམ་
མགྱོགས་འདྲ། ། བུ་རྩ་འབུར་འདྲིལ་ཚ་བའི་འདྲིལ་མཁྲང་འདྲ། ། དེ་
གསུམ་སྤྱི་ཡི་ཚ་བའི་འཁྲུལ་སོ་ཡིན། ། མ་ནིང་རྒྱུན་རིང་འཇམ་ལ་མཉེན་
པའོ༑ ། གྲང་རྩ་བུལ་ཞན་ ལྷོད་པར་འཁྲུལ་བ་ཡོད། ། མ་ནིང་རྩ་ནི་
མཉེན་ཡང་གྲིམ་ཆ་མེད། ། བད་ཀན་རྩ་དང་རྗེས་མཐུན་བཤད་པ་
ཡོད༑ ། དེ་ནི་སྤྱི་རྩའི་གྲང་བའི་འཁྲུལ་སོ་གཅིག ། ཅེས་སོ། །
སྤྱིར་བཏང་རྩ་ཡི་འཕར་གྲངས་དག་ལས་ནི། །
ཚ་གྲང་ལ་ཤན་རྣམ་པར་དབྱེ་ན་ཡང་། །
དམིགས་བསལ་བྱིས་པ་མྱུར་ལ་རྒས་པ་དལ། །
མན་ངག་འདི་ལ་ལེགས་པར་དཔྱད་དེ་བརྟག །
ཅེས་པར་གཞིའི་ཤོག་སྟོང་གསབ་ཆེད་ཁོ་ནར་བར་སྐབས་ཀྱི་ངལ་གསོའི་
རྩེད་མཚར་ཚིགས་སུ་བཅད་པའོ། །
66



བཅུ་བ་སྤྱི་བྱེ་བྲག་གི་རྩས་ནད་ངོས་བཟུང་བ་བཤད་པ།
བཅུ་བ་སྤྱི་བྱེ་བྲག་གི་རྩིས་ནད་ངོས་
བཟུང་བ་བཤད་པ།
བཅུ་བ་སྤྱི་དང་བྱེ་བྲག་རྩིས་ནད་ངོས་བཟུང་བ་བཤད་པ་ལ་
གཉིས་ཏེ། སྤྱི་རྩ་གཉིས་བཤད་པ་དང་། བྱེ་བྲག་སོ་སོར་བཤད་
པའོ༑ ། དང་པོ་ལའང་སྤྱི་བཤད་པ་དང་ཚ་གྲང་སོ་སོར་བཤད་པའོ། །
དང་པོ་ནི་ནད་ངོས་བཟུང་བ་ཞེས་རྐང་བ་གཉིས་ཏེ། གོང་དུ་ནད་
དང་ནད་མེད་ཀྱི་རྣམ་དབྱེ་མདོ་ཙམ་བཤད་ནས། ད་ནི་ནད་པའི་རྩ་
ལ་ངོས་བཟུང་བ་ལའང་སྤྱིའི་སྒོ་ནས་འཛིན་པ་དང་། བྱེ་བྲག་སོ་སོའི་
ངོས་འཛིན་གཉིས་ཀྱི་དང་པོ་སྤྱི་རྩ་དྲུག་ཅེས་བྱ་བས་ཚ་གྲང་གཉིས་པོའི་
ལ་ཤན་ཐོག་མར་དབྱེ་བ་བཤད་པར་བྱའོ། ། །
དང་པོ་ཚ་གྲང་སོ་སོའི་ཚ་བའི་སྤྱི་རྩ་ནི། དྲག་རྒྱས་ཞེས་ཤོ་ལོ་
ཀ་གཅིག་སྟེ། རྩ་དྲག་པ་དང་། རྒྱས་པ་དང་། འདྲིལ་བ་དང་།
མགྱོགས་པ་དང་། གྲིམ་པ་དང༌། མཁྲང་བ་དང་དྲུག་ནི་ཚ་བའི་
ནད་ཙམ་ལ་འབྱུང་བའི་རྩ་ཡིན་ལ། དེའང་དྲག་རྒྱུས་སོགས་གང་



རྩ་མདོའི་འགྲེལ་བ་བདུད་རྩིའི་ཟེགས་མ།
ཡང་རུང་བ་གཅིག་གཉིས་ཙམ་ཚང་ན་ཚ་བ་དང་། གསུམ་བཞི་ཚང་
ན་རབ་ཏུ་ཚ་བ། ལྔ་དྲུག་ཚང་ན་མཆོག་ཏུ་ཚ་བ་ཞེས་བྱའོ། ། དྲག་རྩ་
རྩ་ཤུགས་ཆེ་ཞིང་དྲག་པར་འཕར་བ་དེ་ཕལ་ཆེར་རྒྱས་འཁྲུགས་ཤས་ཆེ་
བའི་ནད་ལ་འབྱུང་བ་དང་། རྒྱས་ཚུ་དཔངས་མཐོ་ཞིང་སྦོམ་པར་
འཕར་བ་དེ་རླུང་ཁྲག་འཁྲུགས་པ་དང་སྨུག་པོ་ཚ་རྐྱེན་ཅན་ལ་འབྱུང་།
འདྲིལ་རྩ་དྲིལ་དྲིལ་གཅིག་ཏུ་འདྲིལ་བ་ལྟ་བུ་དེ་ཁྲག་འཁྲུགས་དང་ཁྲག་
སྐྲུན་ནད་ལ་འབྱུང༌། མགྱོགས་རྩ་འཕར་གྲངས་མྱུར་བར་འཕར་བ་
དེ་རིམས་རྒྱས་པ་དང་ཤ་དུག་ཅན་ལ་འབྱུང་། གྲིམ་རྩ་ཤེད་ཧྲིལ་སྒྲིལ་
སྲད་བུ་གྲིམ་པ་ལྟ་བུ་དེ་མཁྲིས་ཚད་དང་རྙིང་ཚད་ལ་འབྱུང་། མཁྲང་
རྩ་སྲ་ལ་མཁྲེགས་པར་འཕར་བ་དེ་རྨ་ཚད་ནད་ལ་འབྱུང་ངོ༌། ། དྲག་
འདྲིལ་མགྱོགས་ གྲིམ་བཞི་ནི་འཕར་ཚུལ་གྱི་ཁྱད་པར་དང་། རྒྱས་
མཁྲང་གཉིས་ནི་རྩའི་གནས་ཚུལ་གྱི་ཁྱད་པར་རོ། ། སྙན་བརྒྱུད་རྡོ་རྗེའི་
ཚིག་རྐང་དུ། དྲག་པ་ཞིན་ལས་གོ་ལྡོག་སྟེ། ། རྩ་ཤུགས་ཆེ་བར་འཕར་
བ་ཡིན། ། གཡང་ཕྲུག་ནུ་ཞོ་ནུ་བ་བཞིན། ། རྒྱུས་འཁྲུགས་ནད་ལ་ཕོལ་
ཆེར་འབྱུང་། ། རྒྱས་པ་བྱིང་ལས་གོ་ལྡོག་སྟེ། ། རྩ་དཔངས་མཐོ་ཞིང་སྦོམ་
པ་ཡིན། ། ཆུ་སྟེང་རྒྱལ་བ་ཕུས་བཏབ་པ། ། སོར་མོ་ཡིས་ནི་མནན་པ་
68



བཅུ་བ་སྤྱི་བྱེ་བྲག་གི་རྩས་ནད་ངོས་བཟུང་བ་བཤད་པ།
ནང་
བཞིན། ། ཕལ་ཆེར་འདི་ནི་རླུང་ཁྲག་འཁྲུགས། ། སྨུག་པོ་ཚ་རྐྱེན་ཅན་ལ་
འབྱུང་། ། འདྲིལ་བ་རྒུད་ལས་གོ་ལྡོག་སྟེ། ། དོན་སྣོད་རླུང་ཁྲག་མ་འདྲེས་
པ༑ ཕྲེང་བ་གཤིབས་ལྟར་སོ་སོར་གནས། ། ཁྲག་འཁྲུགས་ནད་ལ་
ཕལ་ཆེར་འབྱུང༌། ཁྲག་སྐྲན་ཁྲག་ནད་ལ་ཡང་འོང་། ། མགྱོགས་པ་
བུལ་ལས་གོ་ལྡོག་སྟེ། ། འཕར་གྲངས་མྱུར་བར་གྲངས་མང་ལ། ། མྱུར་
འཕར་བཟློས་པའི་སྒྲ་གདངས་བཞིན། ། རིམས་རྒྱས་ནད་ལ་ཕལ་ཆེར་
འབྱུང་། ། ཤ་དུག་ལ་ཡོང་མགྱོགས་པ་འབྱུང་། ། གྲིམ་པ་ལྷོད་ལས་གོ་
ལྡོག་སྟེ། ། ཤེད་རྣམས་སྙིང་བོར་ཧྲིལ་ གྱིས་ དྲིལ། ། སྲད་བུ་གྲིམ་པར་
བསྒྲིལ་བ་ལ། ། ལག་པ་ཡིས་ནི་མནན་པ་འདྲ། ། མཁྲིས་ཚད་རྣམས་ལ་
ཕལ་ཆེར་འབྱུང་། ། རྙིང་ཚད་ལའང་དེ་བཞིན་ནོ། ། མཁྲང་བ་སྟོང་ལས་
གོ་ལྡོག་སྟེ། ། སོར་མོའི་འོག་ཏུ་སྲ་ལ་མཁྲང་། ཁབ་ལ་སོར་མོས་མནན་
པ་འདྲ། ། རྨ་ཚད་ནད་ལ་ ཕལ་ཆེར་འབྱུང་། ། རྙིང་ཚད་ལ་ ཡང་དེ་
བཞིན་ནོ། ། མི་ཕམ་པས། དྲག་འཕར་ཤེད་ཆེ་བ། རྒྱས་ཤ་ཁར་
ཡར་དོན་པ། འདྲིལ་ལྕགས་ཀྱི་ཐུར་མ་ལ་སོགས་པ་བཞིན་དུ་ཤ་ནང་
ནས་རྩ་ཀྲིལ་ཀྲིལ་མངོན་པ། མགྱོགས་འཕར་བའི་བྱ་བ་མྱུར་དུ་བྱེད་
པ༑ གྲིམ་གཞུ་རྒྱུན་ལྟར་ཐེང་ངེ་ཧྲེང་ངེར་གནས་པ། མཁྲང་མར་
- 69



རྩ་མདོའི་འགྲེལ་བ་བདུད་རྩིའི་ཟེགས་མ།
མནན་ན་སྟོང་སོབ་མི་བྱེད་པར་སྲ་ཐེང་ངེ་བ་སྟེ་དྲུག་ཅེས་སོ། ། ཉི་ཟེར་
སྒྲོན་ཆེན་དུ། རྩ་ནི་རྒྱས་ཤིང་དྲག་པར་འཕར། ། ལྡང་ཚུལ་རིང་ཞིང་
དྲག་པར་འཕར། ། ཐུང་ངུར་རྒྱུ་ཞིང་དྲག་པར་འཕར། ། རྩ་རྒྱུད་སྦོམ་
ཞིང་དྲག་པར་འཕར། ། ཕྲ་མོ་རྒྱུ་ཞིང་དྲག་པར་འཕར། ། ཚ་བའི་ནད་ཀྱི་
རྩ་ལྔ་ཡིན། ། ཞེས་སོ། ། དྲག་རྒྱས་སོགས་བསྡུ་ན་རྩ་དཔངས་མཐོ་བ་ལ་
དྲག་རྒྱུས་སོགས་ཀྱི་མང་ཉུང་ལས། འཁྲུགས་ཀྱི་ཚ་བའི་ནད་སྟོབས་
ཆེ་ཆུང་རྗེས་སུ་དཔག་ཅིང་འཕར་གྲངས་མང་བའི་ཁར། ཚ་བའི་རྩ་
དྲག་རྒྱས་སོགས་མང་ཉུང་ལ་རིམས་གསར་བའི་ནད་སྟོབས་ཆེ་ཆུང་
དཔག་ལ། སྙུགས་ཞེས་བྱ་བ་རྩ་དཔངས་དམའ་བ་གཏིང་དུ་སོང་
བའི་ཁར། ཚ་བའི་རྩ་དྲག་རྒྱས་སོགས་མང་ཉུང་ལས་རྙིང་བའི་ཚ་བ་
སྟོབས་ཆེ་ཆུང་རྗེས་སུ་དཔག་པར་བྱའོ། ། དེ་ལྟར་གྲང་ལྷུགས་གསུམ་
མམ་ཚ་བ་གསར་རྙིང་གཉིས་སུ་འདུས་པས། སྙུགས་ཀྱི་གོ་དོན་འདི་
ལྟར་འཐད་དེ། ཚ་བ་གསར་བའི་སྐབས་སུ་བད་རླུང་ཤས་ཆེ་བས་
སྟེང་དུ་ཐོན་ཏེ་དཔངས་མཐོ་ལ། རྙིང་ནས་རླུང་ཞི་སྟེ་བད་ཀན་དང་
ཚ་བ་བསྡོངས་པས་གཏིང་དྲག་རྒྱུས་གྲིམ་པ་འབྱུང་བ་ཡིན། དེ་ཡང་
རྩ་དཔངས་མཐོ་བར་འཕར་ན་ཚ་བར་ངོས་འཛིན། གྲངས་མང་བར་



བཅུ་བ་སྤྱི་བྱེ་བྲག་གི་རྩས་ནད་ངོས་བཟུང་བ་བཤད་པ།
འཕར་ན་ཚ་བར་ངོས་འཛིན། ལྷུགས་ཞེས་པ་རྩ་གཏིང་དུ་ཞེན་པ་
ཡུན་རིང་ཐུང་སྟེ་ཐུང་ལ་སྤུན་པར་འཕར་བ་ལ་ ཚ་བར་ངོས་འཛིན།
གསུམ་ལས་ཚ་བ་གསར་རྙིང་གཉིས་སུ་འདུ་བས་ན། དཔངས་མཐོ་
གྲངས་མང་གཉིས་ཀྱི་ཚ་བ་དེ་འཁྲུགས་དང་རིམས་གསར་གྱི་རྩ་ཡིན།
སྐུགས་དེ་གོང་བཤད་ཀྱི་རྩ་དེ་ལྟར་འཕར་བའི་ཚ་བ་དེ་ནི་རྙིང་བའི་ཚ་
བར་ངོས་འཛིན་དགོས་པས་ན། ཚ་བ་གསར་རྙིང་དེ་གསུམ། དྲག་
ཞན་སོགས་ལས་ནད་སྟོབས་ཆེ་ཆུང་དཔག་དགོས་པ་ཡིན་ནོ། ། མི་ཕམ་
པས་དེའང༌ རྩ་ དྲག་རྒྱས་བྱུང་ན་དཔངས་ ཀྱི་ ཚ་ བ་དང་། འདྲིལ་
མགྱོགས་བྱུང་ན་གྲངས་ཀྱི་ཚ་བ་དང་། གྲིམ་མཁྲང་བྱུང་ན་སྐྱུགས་ཀྱི་
ཚ་བ། ཞེས་བྱ་སྟེ། རྩའི་ཚུལ་ལས་བརྡ་དེ་སྐད་བྱས་ཀྱི་དོན་ལ།
དཔངས་ཞེས་ ཁ་ ཡི་ ཚ་ བ་དང༌། གྲངས་ ཞེས་ བར་ གྱི་ ཚ་ བ་ དང་།
སྙུགས་ཞེས་གཏིང་གི་ཚ་བའི་བརྡ་ཡིན་པར་བཤད། དེ་ལྟར་བརྡ་
བཏགས་ཀྱང་ཚ་བའི་ངོ་བོ་ནི་དཔངས་དང་གྲངས་ཀྱི་ཚ་བ་ནི་འཁྲུགས་
དང་རིམས་ཀྱི་ཚ་བ་གསར་བ་དང་། ལྷུགས་ཀྱི་ཚད་པ་ནི་རྙིང་བའི་ཚ་
བར་འདོད་པ་གཅིག་པ་ཡིན། སྙན་བརྒྱུད་རྡོ་རྗེའི་ཚིག་རྐང་དུ། །
དཔངས་མཐོ་གྲངས་མང་འཁྲུགས་རིམས་གསར། ། དེ་ཡང་དཔངས་
སམE



རྩ་མདོའི་འགྲེལ་བ་བདུད་རྩིའི་ཟེགས་མ།
མཐོ་འཁྲུགས་གསར་བ། ། གྲངས་མང་བ་སྟེ་རིམས་གསར་ཡིན། ། གྲིམ་
པ་སྐུགས་ཡིན་རྙིང་ཚད་སོགས། ། དཔངས་དང་གྲངས་དང་སྐྱུགས་དང་
གསུམ། ། མཐོ་དམའ་མང་ཉུང་རིང་ཐུང་ཡིན། ། བྲང་ཏི་དཔལ་ལྡན་
འཚོ་བྱེད་ཀྱིས། དཔངས་ཞེས་པ་སྟེང་དུ་བརྟག གྲངས་ཞེས་པ་
བར་དུ་བརྟག སྐུགས་ཞེས་པ་གཏིང་དུ་བརྟག་ཅེས་སོ། ། དཔངས་
ཀྱིས་སྤྱི་ཙམ་སྟེ་ཕྱིའི་གཟུགས་དབྱིབས་ལྟ་བུ་རྟོགས། གྲངས་ལས་བྱེ་
བྲག་སྟེ་གཏམ་གྱི་བརྡ་འཕྲོད་པ་ལྟ་བུ་རྟོགས། སྐྱུགས་ལས་ཁྱད་པར་
ཏེ་གཏིང་གི་ཞེ་འདོད་ལྟ་བུ་རྟོགས་པས་ན་དཔངས་གྲངས་སྙུགས་གསུམ་
གྱི་སྒོ་ནས་བརྟག་དགོས་པ་ཡིན་ནོ་ཞེས་སོ། ། །
གཉིས་པ་ གྲང་ རྩ་ ནི། གྲང་ རྩ་ སོགས་ རྐང་ བ་ གཉིས་ ཏེ།
གྲང་བའི་སྤྱི་རྩ་ནི་ཞན་པ་དང་བྱིང་བ་དང་གུད་པ་དང་བུལ་བ་དང་ལྷོད་
པ་དང་སྟོང་བ་དང་དྲུག་ཡིན་ལ། དེ་འང་སྐུགས་ཏེ་རྩ་གཏིང་དུ་ཞན་
བྱིང་སོགས་ མང་ཉུང་ལས་ གྲང་བ་གསར་ བའི་ སྟོབས་ཆེ་ཆུང་དང་།
འཕར་གྲངས་ཉུང་བའི་ཁར་ཞན་བྱིང་སོགས་བྱུང་ཡང་གྲང་བ་གསར་བ་
ཡིན་ཞིང་། གྲང་བའི་རྩ་དེ་ཞན་བྱིང་སོགས་མང་ཉུང་ཇི་ཙམ་རིགས་
པ་རྩ་དཔངས་མཐོ་བའི་ཁར་བྱུང་ན་གྲང་བ་རྙིང་བའི་སྟོབས་ཆེ་ཆུང་



བཅུ་བ་སྤྱི་བྱེ་བྲག་གི་རྩས་ནད་ངོས་བཟུང་བ་བཤད་པ།
ངE
རྗེས་སུ་དཔགས་ཏེ་ཤེས་པར་བྱའོ། ། འདིར་ཡང་གྲང་བ་གསར་བ་ནི་
བད་ཀན་ཁོ་ན་ཤས་ཆེ་བས་རྩ་ རིང་ སྟེ་ སྦུགས་སུ་འཕར་བ་ཡིན་ཞིང་།
གྲང་བ་དེ་རྙིང་བ་ཆུའི་ནུས་པ་ཆུང་དུ་སོང་སྟེ་ མཇུག་ཏུ་རླུང་ གི་ རྩ་
དཔངས་མཐོ་ བར་ རིགས་ པས་ གྲུབ་བོ། ། ཞན་ རྩ་ཤེད་ ཆུང་ འཕར།
གྲང་སྐྲན་ལ་ ཕལ་ཆེར་འབྱུང་། བྱིང་རྩ་ མི་མངོན་པ་ སྟེ་ སྟེང་དུ་ མི་
མངོན་པར་བྱིང་བ། ཕལ་ཆེར་དམུ་འོར་ལ་འབྱུང་། གུད་ རྩ་མི་
གསལ་བ་སྟེ་འཕར་མཚམས་མི་གསལ་བ། ཕལ་ཆེར་སྐྱ་རྦབ་སོགས་
ལ་འབྱུང་། བུལ་རྩ་དལ། ཕལ་ཆེར་གྲང་བའི་ཆུ་སེར་སྐྱ་བོ་སོགས་
ལ་འབྱུང་། ལྷོད་རྩ་རྩ་ཤེད་གཅིག་ཏུ་མ་འདྲིལ་བ་སྣལ་མ་འབོལ་བོ།
གྲང་སྐྲན་ལ་འབྱུང༌། སྟོང་རྩ་མནན་ན་མི་འཕར་བ། རྐྱང་བའི་
རླུང་སོགས་ལ་འབྱུང༌། སྙན་བརྒྱུད་རྡོ་རྗེའི་ཚིག་རྐང་དུ། ཞན་པ་
དྲག་ལས་ གོ་ཟློག་སྟེ། ། རྩ་ཤེད་ཆུང་བའི་ཕྱིར་མི་འཁྲུལ། ། མགྱོགས་
འགྲོས་ནུ་ཞོ་ནུ་བ་འདྲ། ། གྲང་བའི་སྐྲན་ལ་ཕལ་ཆེར་འབྱུང་། ། བྱིང་བ་
རྒྱས་ལས་གོ་ཟློག་སྟེ། ། ཤ་འོག་སོང་བས་ཕྱིར་མི་མངོན། ། འདམ་གྱི་འོག་
ནས་འབོས་མོ་བཞིན (ཡར་འབུར་བ)། ། དམུ་འོར་ནད་ལ་ཕལ་ཆེར་
འབྱུང་། ། གུད་པ་འདྲིལ་ལས་གོ་ཟློག་སྟེ། ། དོན་སྣོད་རླུང་ཁྲག་མི་གསལ་
འ



，
རྩ་མདོའི་འགྲེལ་བ་བདུད་རྩིའི་ཟེགས་མ།
བ། ། བགྲང་ཕྲེང་མཚམས་ནི་མི་གསལ་བཞིན། ། སྐྱ་བོ་ལ་ཡང་འདི་
འབྱུང་རིགས། ། བུལ་བ་མགྱོགས་ལས་གོ་ཟློག་སྟེ། ། འཕར་ཐག་རིང་
བས་གྲངས་ཉུང་ལ། ། ཧཱུཾ་རིང་ཟློས་པའི་སྒྲ་གདངས་བཞིན། ། གྲང་བའི་
ཆུ་སེར་དག་ལ་འབྱུང་། ། ལྷོད་པ་གྲིམ་ལས་གོ་ཟློག་སྟེ། ། རྩ་ཤེད་གཅིག་
ཏུ་མི་འདྲིལ་བས། ། སྣལ་མ་བཞིན་དུ་འབོལ་འབོལ་བོ། ། གྲང་བའི་
སྐྲུན་ལ་འབྱུང་ཉེ་སྟེ། ། མ་ཞུ་རྙིང་བ་རྣམས་ལས་འབྱུང་། ། སྟོང་བ་
མཁྲང་ལས་གོ་ཟློག་སྟེ། ། མནན་ན་མི་འཕར་བཏེགས་ན་འཕར། ། རྒྱུ་
སྟོང་ཅུང་ཟད་བུས་ཙམ་ལ། ། སོར་མོ་ཡིས་ནི་མནན་པ་འདྲ། ། རྐྱང་
བའི་ནད་ལ་ངེས་པར་འབྱུང་། ། འདིར་སྙུགས་ཟེར་བ་རྩ་གཏིང་དུ་ཞེན་
པ་ཡུན་རིང་བར་འཕར། དེ་གྲངས་ཉུང་བར་འཕར་སྲིད་ཀྱང་གྲང་
བ་གསར་བའི་རྟགས་ཡིན། ཡང་གྲང་རྩི་ཞན་བྱིང་སོགས་ཀྱི་ཁར་
འཕར་གྲངས་ཉུང་བ་དང་། རྩ་དཔངས་དམའ་བར་འཕར་ན་གྲང་
བ་རྙིང་བ་ཡིན། དེའི་སྟོབས་ཆེ་ཆུང་རྗེས་སུ་དཔག་ནས་ཤེས་པར་
བྱའོ༑ ། སྙན་བརྒྱུད་རྡོ་རྗེའི་ཚིག་རྐང་དུ། སྐུགས་ལྷོད་གྲངས་བུལ་
གྲང་བ་གསར། ། གྲངས་ཉུང་དཔངས་དམའི་གྲང་བ་རྙིང་། ། ཞེས་
སོ༑ ། མི་ ཕམ་ པས། འདིར་ སྐུགས་ ཀྱི་ གྲང་ བ་ ནི་ གསར་ ལ།
74
་་
ང



བཅུ་བ་སྤྱི་བྱེ་བྲག་གི་རྩིས་ནད་ངོས་བཟུང་བ་བཤད་པ།
གྲངས་དང་དཔངས་ཀྱི་གྲང་བ་ནི་རྙིང་བར་འདོད། ཅེས་ཚ་བ་ནི་ཕྱི་
ཤ་ལྤགས་སམ་ཁ་ཡི་ཚ་བ་དང་། བར་རུས་རྐང་གི་ཚ་བ་གཉིས་གསར་
བ་དང་། ནང་དོན་སྣོད་ལ་ཞུགས་པ་རྙིང་བ་ཡིན། གྲང་བ་ནི་ནང་
དོན་སྣོད་ལ་དང་བོར་ཞུགས་ནས། རྙིང་བའི་ཚེ་ ཕྱི་ ཤ་ལྤགས་ལ་
འཇུག་པའི་དབང་གིས་ཡིན་ལ། དེ་དག་གི་རྩ་ཡང་འདིར་བརྡ་སྦྱར་
བ་བཞིན་ནོ། ། གཏེར་སྟོན་གྲྭ་མངོན་པའི་ རྩ་ དཔྱད་ དུ། གྲང་ བ་
གསར་བའི་ རྩ་ ནི་ བད་ ཀན་ ཁོ་ ན་ ཤས་ ཆེ་བས་ རྩ་ དཔངས་ དམའ།
གཏིང་དུ་སྐུགས་སུ་འཕར་བ་ཡིན་ཞིང་། གྲང་བ་རྙིང་བ་བད་ཀན་ས་
ཆུའི་ནུས་པ་ཆུང་དུ་སོང་སྟེ་མཇུག་ཏུ་རླུང་གིས་རྩ་དཔངས་མཐོ་བར་
བྱེད་དོ། ། ཞེས་སོ། ། ཞན་བྱིང་སོགས་གང་རུང་ཞིག་གཅིག་གཉིས་ཚང་
ན་གྲང་བ། གསུམ་བཞི་ཚང་ན་གྲང་བ་འབྲིང་། ལྔ་དྲུག་ཚང་ན་
ཤིན་ཏུ་གྲང་བ་ཆེ་བ་ཡིན་པ་ཤེས་དགོས། སྙན་བརྒྱུད་རྡོ་རྗེའི་ཚིག་
རྐང་དུ། དཔངས་ཞེས་བྱ་སྟེ་མཐོ་དམའ་ཡིན། ། སྟེང་དུ་མནན་པའི་
དུས་སུ་གྲགས། ། གྲངས་ཞེས་བྱ་བ་མང་ཉུང་ཡིན། ། ལྷུགས་ཞེས་བྱ་བ་
གྲིམ་ལྷོད་ཡིན། ། འོག་ཏུ་ནན་གྱིས་མནན་པས་ཤེས། ། ཞེས་སོ། ། ཉི་
ཟེར་སྒྲོན་ཆེན་དུ། རྩ་ནི་སྟོང་ཞིང་དལ་བར་འཕར། ། ཞན་ནས་རྒྱུ་



རྩ་མདོའི་འགྲེལ་བ་བདུད་རྩིའི་ཟེགས་མ།
ཞིང་དལ་བར་འཕར། ། གཏིང་དུ་བྱིང་ཞིང་དལ་བར་འཕར། ། རྒྱུ་ཡུན་
ཐུང་ཞིང་དལ་བར་འཕར། ། སྦོམ་མིན་ཕྲ་ཞིང་དལ་བར་འཕར། ། གྲང་
བའི་ནད་ཀྱི་རྩ་ལྔ་ཡིན། ། ཞེས་ སོ། ། ཟུར་མཁར་ བའི་ རྩ་དཔྱད་དུ།
མགྱོགས་བུལ་ཇི་ལྟར་འཕར་ཡང་། རིམ་གྱིས་ཤེད་ཆེར་མནན་པས་
མཁྲང་བ་དང་གྲིམ་པའི་ཆ་འདུག་ན་ཚ་བའོ། ། སྟོང་བ་དང་ལྷོད་པའི་ཆ་
འདུག་ན་གྲང་བའོ། ། དེ་ཡང་གྲངས་མང་དུ་འཕར་ཡང་། རྩ་སྦུབས་
སྟོང་ན་ རྟགས་ ཚ་ཡང་ངོ་བོ་གྲང་བ། གྲངས་ཉུང་དུ་འཕར་ཡང་
གཏིང་མཁྲང་ན་རྟགས་གྲང་ལ་ངོ་བོ་ཚ་བའོ། ། ཞེས་སོ། །
གཉིས་པ་ནི། བྱེ་བྲག་སོགས་ཤོ་ལོ་ཀ་གཅིག་སྟེ། ནད་བྱེ་
བྲག་ཏུ་བརྟག་པ་ལ་རྣམ་པ་གཉིས་ཏེ། རྩ་རྒྱུད་སོ་སོའི་སྒོ་ནས་ནད་ཀྱི་
རིགས་དབྱེ་བ་དང་། ཚོན་ཀན་ཆག་གསུམ་པོའི་འོག་གི་རྒྱུ་བ་བཅུ་
གཉིས་པོ་དེས་ལུས་ཀྱི་སྟོད་སྨད་ དོན་ སྣོད་གང་དུ་བབས་པ་བརྟག་
པའོ༑ ། དང་པོ་ལ། ནད་རྐྱང་བར་བརྟག་པ་དང་། ལྡན་འདུས་
སུ་བརྟག་པ། ཚ་བ་གཙོ་ཆེར་བརྟག་པ། གྲང་བ་གཙོ་ཆེར་བརྟག་
པ༑ ནོར་འཕྲང་བསལ་བ་ལྔ་ལས།
དང་པོ་ནི། དང་པོ་སོགས་ཤོ་ལོ་ཀ་གཅིག་སྟེ། དང་པོ་རྩ་
76



བཅུ་བ་སྤྱི་བྱེ་བྲག་གི་རྩིས་ནད་ངོས་བཟུང་བ་བཤད་པ།
རྒྱུད་སོ་སོ་བརྟག་པའི་རྐྱང་བ་ནི། རླུང་རྐྱང་བའི་རྩ་ནི་རྐྱལ་བ་སྟེང་དུ་
ཐོན་པ་ལ་མནན་མི་བཟོད་པའི་སྟོང་བ་ཡིན་པ་ལ་སྐབས་ངེས་མེད་དུ་
སྡོད་པ་ཡིན་ཞིང་
། མཁྲིས་པ་རྐྱང་བའི་རྩ་ནི་བར་དུ་ཕྲ་ལ་གྲིམ་པར་
འཕར་བ་ཡིན་ལ། བད་ཀན་རྐྱང་བ་སྐྱ་བོའི་རྩ་ནི་གཏིང་དུ་བྱིང་ལ་
གུད་པས་རྒྱུ་བ་དཀའ་བའོ། ། སྐྱེམས་པས། རླུང་རྩ་ནི་ཡང་གཡོའི་
མཚན་ཉིད་འཛིན་པས་སྲོག་སྦུག་ཆུ་ནང་དུ་མནན་པ་ལྟར་ཕར་རྐྱལ་
ཚུར་རྐྱལ་བྱེད་པ་དང་། གཟུགས་ཀྱི་ངོ་བོར་མ་གྲུབ་པས་སྟོང་བ་དང་།
རྒྱུན་མ་སྙོམས་པས་སྐབས་སུ་སྡོད་པའོ། ། མི་ཕམ་པས། རྒྱལ་བ་ཞེས་
པ་དཔེར་ན་ཀུ་བ་སོགས་ཆུ་ཡི་ཁ་ན་འཕྱོ་བ་ལྟར་རླུང་གི་སྟོབས་ཀྱིས་རྩ་དེ་
ཤ་ཡི་ཁར་འཕྱོ་ཞིང་མནན་ན་མར་ནུབ་པ་ལྟར་བྱེད་པའོ། ། སྟོང་ཞེས་
མནན་ན་ རྩ་ ནང་སྟོང་བར་འགྱུར་བ་དང་། སྐབས་སྐབས་ སུ་ མི་
འཕར་བར་སྡོད་པར་བྱེད་པའོ། ། ཤོག་དྲིལ་དུ། རླུང་རྩ་རྐྱལ་སྟོང་
ཕྱིར་ལ་རྒོད་པ་དེ། ། མནན་མི་བཟོད་ཅིང་གཏིང་ན་འབོལ་བ་དང་། །
མང་དུ་མནན་ན་ཉུང་དུ་ལྡང་མི་ནུས། ། དབུགས་བཞིན་འཕར་ཡང་
གྲངས་ལ་སྔོར་མི་སྡོད། ། དཔེར་ན་གླུ་རྒྱུན་སྒྲིལ་མ་མནན་པ་འདྲ། ། ཐོར་
བུའི་རླུང་རྩེ་དྲག་སྟོང་ཕྱོར་ལ་རྒོད། ། ཐོག་བབས་རླུང་རྩ་གར་མཁན་



རྩ་མདོའི་འགྲེལ་བ་བདུད་རྩིའི་ཟེགས་མ།
ལག་པ་འདྲ། ། རིན་ཆེན་གཏེར་མཛོད་དུ། རྩ་ནི་སྟོང་དང་འཇམ་
ཞིང་རྐྱལ་བ་ལ། ། འཕར་ཚུལ་ དྲག་ཅིང་སྟོང་ལ་དམའ་ཞིང་སྟོང་། །
འཐེང་ཞིང་རྩ་སྟོད་དམའ་བར་འཕར་བ་དང་། ། རྩ་སྨད་མཐོ་ཞིང་སྟོང་
ལ་འཁྱིག་པ་སོགས། ། ལག་ལེན་ཐོག་གི་རླུང་རྩའི་རྟགས་སུ་བཤད། །
སྙན་བརྒྱུད་རྡོ་རྗེའི་ཚིག་རྐང་དུ། རླུང་རྩ་རྐྱལ་ཞིང་སྟོང་ན་ཡང་། །
ངེས་པར་སྟོང་བ་གཙོ་བོར་བཟུང་། ། རླུང་གི་ཞུ་འཁྱགས་རྩ་ནི་སྟོང་ལ་
མྱུར༑ ། ཐོར་བུའི་རླུང་གི་རྩ་ནི་རྒྱུག་ཅིང་མགྱོགས། ། ཚད་གཞུག་རླུང་
གིས་བུས་ པའི་ ཕྱི་ རྟགས་ སུ། ] རྩ་ རྒྱུག་ གྱུར་ ཅིང༌ སྟོང་ ལ་ མནན་ མི་
བཟོད། ། ནང་གི་བརྟག་པ་རྩ་ནི་སྟོང་ལ་མྱུར། ། ཉི་ཟེར་སྒྲོན་ཆེན་དུ།
རྩ་ནི་སྟོང་ཞིང་འཕར་བ་དང་། ། ཐུང་ངུར་རྒྱུ་ཞིང་སྟོང་བར་འཕར། །
གཏིང་དུ་བྱིང་ ཞིང་ སྟོང་ བར་ འཕར། ། ཕྲ་ བར་ རྒྱུ་ ཞིང་ སྟོང་ བར་
འཕར། ། རྒྱས་ ཤིང་ སྟོང་བར་འཕར་ བ་ སྟེ། ། རླུང་གི་ནད་ཀྱི་ ཚུ་ ལྔ་
ཡིན༑ ། ཞེས་སོ། ། མི་ཕམ་པས། མཁྲིས་པའི་རྩ་ནི་རྩ་རྒྱུད་མི་སྦོམ་
པར་ཕྲ་ལ། གྲིམ་པ་སྟེ་གཞུ་རྒྱུད་ལྟར་གྲེང་ངེར་འཕར་བའོ། ། སྐྱེམས་
པས༑ མཁྲིས་པ་རྐྱང་བའི་རྩ་ནི་རྣོ་ཞིང་ཕྲ་མོར་འཇུག་ནུས་པས་རྩ་
རྒྱུད་ཕྲ་ལ་དྲག་མགྱོགས་ལྷན་ཅིག་པའི་རྣམ་པ་ཅན་གྲིམ་པར་འཕར།



བཅུ་བ་སྤྱི་བྱེ་བྲག་གི་རྩས་ནད་ངོས་བཟུང་བ་བཤད་པ།
སྙན་བརྒྱུད་རྡོ་རྗེའི་ཚིག་རྐང་དུ། མཁྲིས་རྩ་ཕྲ་ལ་གྲིམ་ན་ཡང་། ། ངེས་
པར་གྲིམ་ པ་ གཙོ་བོར་ བལྟ། ། ཕྱི་ནས་ ཕྲ་ ལ་ ཁེངས་ནས་ གྲིམ་ པར་
འཕར། ། དེ་ཕྱིར་མཁྲིས་པ་ཕྲ་གྲིམ་རྩ་རུ་བཤད། ། རྩ་ནི་གྲིམ་ཞིང་མྱུར་
བར་འཕར། ། ཚ་མཁྲིས་ཁོངས་སུ་གཏོགས་པའི་རྩ།། ཕྲ་གྲིམ་ཅུང་ཟད་
དལ་བར་འཕར། ། ཚ་བ་ལས་ལྡོག་གྲང་མཁྲིས་ཙ། ། མཁྲིས་པའི་ཞུ་
འཁྱགས་རྩ་དཔངས་འདེགས་ཏེ་གྲིམ། ། རྩ་རྒྱུད་ཕྱི་གྱིམ་ཚ་བ་ལྟར་དུ་
སྣང་༑ ། ཁོང་ནས་ལྷོད་པ་གྲང་བའི་ངོ་བོ་ནི། ། བྱིས་པ་བད་ཀན་གྲང་
ཤས་ཆེ་བ་དང་། ། བད་ཀན་ཡུལ་དུ་ཚ་བ་བབས་པོ་དང༌། ། མ་སྨིན་
གཏེར་བའི་ཚ་བ་བྱེར་བ་དང་། ། ཚད་གཞུག་མ་ཐོན་གྲང་རྟགས་ཁ་ཡར་
འོང་ ༑ ། ཉི་ཟེར་སྒྲོན་ཆེན་དུ། རྩ་རྒྱུད་གྲིམ་པར་འཕར་བ་དང་།
ཕྲ་མོ་རྒྱུ་ཞིང་གྲིམ་པར་འཕར། ། མགྱོགས་པར་འགུལ་ཞིང་གྲིམ་པར་
འཕར། ། རྩ་ནི་རྒྱུག་ཅིང་གྲིམ་པར་འཕར། ། ཁོང་ནས་གྲིམ་ཞིང་གྲིམ་
པར་འཕར། ། མཁྲིས་པའི་ནད་ཀྱི་རྩ་ལྔ་ཡིན། ། ཞེས་སོ། ། མི་ཕམ་པས།
བད་ཀན་སྐྱ་བོ་སྟེ། བད་ཀན་རྐྱང་བ་ནད་གཞན་མ་འདྲེས་པ་གྲང་བ་
ཅན་དེ་ཡི་རྩ་ནི། གཏིང་དུ་བྱིང་ལ་རྒུད་པ་སྟེ་ཉམས་དམའ་བ་གོང་
བཤད་བཞིན་ནོ། ། སྐྱེམས་པས། བད་ཀན་རང་རྒྱུད་ཅན་སྐྱ་བོའི་རྩ་



རྩ་མདོའི་འགྲེལ་བ་བདུད་རྩིའི་ཟེགས་མ།
ནི་ས་ཆུའི་མཚན་ཉིད་འཛིན་པས་ལྕི་རྟུལ་འཇམ་བརྟན་གྱི་རང་བཞིན་
ཡིན་པས་གཏིང་དུ་བྱིང་ལ་གུད། ཤོག་དྲིལ་དུ། བད་ཀན་ནད་ལ་
རྩ་ཆུ་ཕྱི་ཡུལ་གསུམ། ། དལ་ཞིང་དབྱུང་ལ་བྱིང་ཞིང་རྒུད་པ་དང་། །
སྐབས་དང་སྐབས་སུ་ཕོ་མོ་མ་ནིང་། ། རེས་འགའ་བདེ་སྙམ་རྩ་འོག་རྩ་
གཞུག་ཞར། ། ཁྱད་པར་རྩ་ལ་མི་ནོར་རྟགས་འདི་ཡོད། ། བད་ཀན་སྐྱ་བོ་
དལ་ཡང་སྟེང་ན་ལྷོད། ། སྙན་བརྒྱུད་རྡོ་རྗེའི་ཚིག་རྐང་དུ། ། བད་ཀན་
བྱིང་ཞིང་རྒྱུ་མོད་ཀྱི། ། འདིར་ནི་བྱིང་ལས་གཞན་པ་ཅི། ། བད་ཀན་ཞུ་
འཁྱགས་རྩ་ནི་དལ་བ་ཡིན། ། ཡང་ན། བད་ཀན་ཞུ་འཁྱགས་རྩ་རྒྱུད་
ངོས་བཟུང་བ། ། བྱིང་ཞིང་དལ་ལ་ལྷོད་པར་འཕར་བ་ཡིན། ། ཉི་ཟེར་
སྒྲོན་ཆེན་དུ། ཞར་ཞིང་བྱིང་བར་འཕར་བ་དང་། ། གུད་ཅིང་བྱིང་
བར་འཕར་བ་དང་། ། ལྷོད་ཅིང་བྱིང་བར་འཕར་བ་དང་། ། དལ་ཞིང་
བྱིང་བར་འཕར་བ་དང་། ། བྱིང་ཞིང་གུད་པར་འཕར་བ་སྟེ། ། བད་ཀན་
ནད་ཀྱི་རྩ་ལྔ་ཡིན། ། ཞེས་སོ། །
གཉིས་པ་ལྡན་འདུས་ནི། རླུང་ཚད་ཅེས་ཤོ་ལོ་ཀ་གཅིག་སྟེ།
རླུང་དང་ཚད་པར་ལྡན་པའི་རྩ་ནི། རླུང་གི་ཆ་ནས་སྟོང་བ་ཡིན་ཞིང་།
ཚད་པའི་སྒོ་ནས་མགྱོགས་པར་རྒྱུག་པའོ། ། བད་མཁྲིས་ལྡན་པའི་རྩ་ནི་



བཅུ་བ་སྤྱི་བྱེ་བྲག་གི་རྩིས་ནད་ངོས་བཟུང་བ་བཤད་པ།
བད་ཀན་གྱི་དབང་ལས་ཁ་བྱིང་བ་ཡིན་ཞིང་། མཁྲིས་པའི་དབང་
གིས་གྲིམ་པའོ། ། བད་རླུང་ལྡན་པའི་རྩ་ནི་རླུང་གི་དབང་ལས་སྟོང་བ་
ཡིན་ལ། བད་ཀན་གྱི་དབང་གིས་དལ་བ་ཡིན་ནོ། ། འདུས་པ་བད་
ཀན་སྨུག་པོའི་རྩ་ནི་རླུང་གི་ཆ་ནས་སྦོམ་ལ་ཁྲག་གི་ཆ་ནས་ཁེངས་པ།
མཆིན་པར་བད་ཀན་ཞུགས་པའི་དབང་གིས་ཀན་རྩ་ཞར་བ་ལྟར་འཕར་
བ་ཡིན་ནོ། ། ཕྱི་རྒྱུད་འགྲེལ་བ་དགོས་འདོད་འབྱུང་བ་རིན་པོ་ཆེའི་བང་
མཛོད་ལས། རླུང་ཚད་ལྡན་པའི་རྩ་ནི་རླུང་གི་ཆ་ནས་ཁ་ན་སྟོང་ལ།
ཚད་པའི་རྟགས་སུ་གཏིང་ན་རྒྱུག་པར་འཕར། ཞེས་སོ། ། མི་ཕམ་
པས་༑ བད་མཁྲིས་གཉིས་ལྡན་གྱི་རྩ་ནི་བད་ཀན་གྱི་ནུས་པས་རེག་
མ་ཐག་ཏུ་མི་མངོན་པར་ཁ་ན་བྱིང་ཞད་ཅིག་ཡོད་ཀྱང་། མཁྲིས་པའི་
སྟོབས་ཀྱིས་མར་མནན་ན་གཏིང་ན་གྲིམ་ཞད་ཅིག་འབྱུང་ངོ༌། ། བཀྲ་
ཤིས་དཔལ་བཟང་གིས། ། བད་ཀན་ནད་ཀྱི་རྟགས་སུ་ཁ་ན་མི་གསལ་
བར་བྱིང་བར་རྒྱུ་བ་དང་། མཁྲིས་པ་དང་ལྡན་པའི་རྟགས་སུ་གཏིང་
དུ་གྲིམ་པར་འཕར་བ་ཡིན། ཞེས་སོ། ། བི་སྔོན་དུ། རླུང་གི་དབང་
ལས་སྟོང་བ་ཡིན། བད་ཀན་དབང་གིས་དལ་བ་ཡིན་ཏེ། རྩ་རྒྱུད་
དཀྱུས་མ་ལ། གཞན་ཡང་གུང་མོའི་རྩ་ཐོག་ཏུ་མི་གསལ་ན་བད་རླུང་



རྩ་མདོའི་འགྲེལ་བ་བདུད་རྩིའི་ཟེགས་མ།
ངོ༑ ། ཞེས་སོ། ། མི་ཕམ་པས། རྩ་རྒྱུད་སྦོམ་ལ་ནང་གང་བ་ལྟར་
ཁེངས་ཤིང་སྨུག་པོ་ཁྲག་མཁྲིས་ལ་གནས་པའི་སྟོབས་ཀྱིས་མཆིན་རྩ་
གཙོར་གྱུར་ཀན་འོག་གི་རྩ་གཉིས་པོ་དམའ་བ་ལ་ཞར་ཞེས་བྱ་སྟེ་མིག་
ཉམས་པ་ལ་ཞིར་ཞེས་གྲགས་པ་ལྟར་རྩ་རྒྱུད་ཀུན་ལས་གཅིག་ལྷག་པར་
དོང་དུ་ ལྟུང་ བ་ ལྟར་ དམའ་བ་ ལ་ ཞར་ བ་ ཞེས་བྱའོ། ། སྐྱེམས་ པསོ།
འདུས་པ་བད་ཀན་སྨུག་པོའི་རྩ་ནི་བད་ཁྲག་ཟུངས་སུ་མ་སྨིན་པར་བུ་
གར་ཆགས་པས་རྩ་སྦོམ་ལ་ཁེངས། ཕོ་མཆིན་སོགས་བར་གྱི་མེ་དྲོད་
ཉམས་པས་རྩ་ནང་ལུས་ཏེ་རླུང་ཁྲག་གི་རྒྱུ་ལམ་བཀག་པས་ཀན་རྩི་མི་
གསལ་བར་ཞར་བའོ། ། ཉི་ཟེར་སྒྲོན་ཆེན་དུ། ཆེ་ཞིང་སྦོམ་ལ་ཐུང་
དྲག་འཕར། ། སོར་མོའི་ཡར་ཟུར་མར་ཟུར་འཕར། ། བད་ཀན་སྨུག་པོ་
འཕེལ་འགྲིབ་ལྕི། ། གཡུ་ཐོག་ཤོག་དྲིལ་དུ། སྨུག་པོ་འགྱིང་ཞིང་གབ་
ན་བྱིང་བར་འཕར། ། སྨུག་པོ་རང་གནས་བབས་ན་མྱུར་ཞིང་ཞན། །
སྨུག་པོ་སྐྱོན་དུ་འདྲིལ་བའི་ཚེ། ། རྩ་རྒྱུད་ཕྲ་ལ་མགྱོགས་པར་འཕར། །
སྨུག་པོའི་སྐྲན་རིགས་རྙིང་བ་ན། ། རྩ་ནི་འདྲིལ་ཞིང་ཞར་བར་འཕར། །
ཞེས་སོ། །
གསུམ་པ་ ཚ་ བ་ ཤས་ ཆེར་ བརྟག་ པ་ ལ་ རིགས་ ཀྱི་ཚ་ བ་ དང༌།
82



བཅུ་བ་སྤྱི་བྱེ་བྲག་གི་རྩིས་ནད་ངོས་བཟུང་བ་བཤད་པ།
གནས་ཀྱི་ཚ་བ་གཉིས་ལས་དང་པོ་ནི། ཁྲག་གི་ཞེས་སོགས་ཤོ་ལོ་ཀ་
གསུམ་དང་རྐང་བ་གཉིས་ཀྱིས་བསྟན་ཏེ། ཁྲག་གི་རྩ་ནི་ངོ་བོ་འབུར་
ལ་འདྲིལ་བ་ལ་སྦྲུམ་མའི་རྩ་ལས་ཅུང་ཟད་དལ་བར་འཕར་བའོ། ། ཆུ་
སེར་གྱི་རྩ་ནི་འདར་ཞིང་རྒྱུ་བར་དཀའ་བའོ། ། སྲིན་གྱི་རྩ་ནི་འཁྱིག་པ་
ཞེས་ལག་པ་ལ་འཁྱུད་པ་ལྟར་ཞིང་དུ་ལེབ་མོར་འཕར་བའོ། ། འཁྲུགས་
ཚད་ཀྱི་ རྩ་ ནི་ སྦོམ་ ལ་ རྒྱས་ ཤིང་འབུར་ལ་ འདྲིལ་ དུ་ འཕར་བའོ། །
འགྲམས་ཚད་ཀྱི་རྩ་ནི་ཕྲ་ཞིང་མཁྲང་ལ་གྲིམ་པར་འཕར་བའོ། །
རིམས་ཚད་ཀྱི་རྩ་ནི་ཕྲལ་མགྱོགས་པར་འཕར་བའོ། ། སྦྱར་དུག་གི་རྩ་ནི་
རྩུབ་ཅིང་སྤུན་ལ་འཆོལ་བར་རྒྱུ་ཞིང་གཏིང་དུ་སོང་བས་ མངོན་ མི་
བཏུབ་བོ། ། ཤ་དུག་རྩ་ནི་ཕྲ་མགྱོགས་ཡིན་པ་ལ་སྐབས་འགར་ཞར་བ་
དང་བྱིང་བར་རྒྱུ་བའོ། ། མ་སྨིན་པའི་ཚ་བའི་རྩ་ནི་ཕྲ་མགྱོགས་ཡིན་པ་ལ་
རླུང་ལྟར་བརྟག་མི་ཐུབ་པར་གཡོ་བའོ། ། རྒྱས་ཚད་ཀྱི་རྩ་ནི་དྲག་ལ་གྲིམ་
པས་མནན་མི་བཟོད་པར་འཕར་བའོ། ། སྟོངས་ཚད་ཀྱི་རྩ་ནི་སྟོང་བ་
མནན་མི་བཟོད་པ་ལ་མྱུར་བར་རྒྱུག་པའོ། ། གབ་པའི་ཚད་པའི་རྩ་ནི་
དཔངས་དམའ་ལ་གཏིང་གྲིམ་པར་འཕར་བའོ། ། ཚད་པ་རྙིང་བའི་རྩ་
ནི་ཕྲ་མོ་ལ་གཏིང་གྲིམ་པར་འཕར་བའོ། ། རྙོགས་པའི་ཚད་པའི་རྩ་ནི་ཕྲ་



རྩེ་མདོའི་འགྲེལ་བ་བདུད་རྩིའི་ཟེགས་མ།
མོ་ཡིན་པ་ལ་གཏིང་ནས་མགྱོགས་པར་རྒྱུག་པའོ། ། བླ་རྟས། ཁྲག་གི་རྩ་
གསར་དུས་ནི། རྩ་རྒྱུད་གང་བས་ལྷག་པར་ཕྱིར་འབུར་ལ་ ཤུགས་
དང་ལྡན་པས་འདྲིལ་བར་འཕར། མན་ངག་རིན་ཆེན་འབྱུང་གནས་
སུ༑ ཁྲག་རྩ་འབུར་འདྲིལ་གཙོ་བོ་མཆིན་ཁྲག་བལྟ། བྱང་བ་བཀྲ་
ཤིས་པས། ཁྲག་གི་རྩ་ཞེས་པ་ཁྲག་འཁྱགས་པ(རྩ་སྦུབས་སུ་ཁྲགེ་
ཆགས་ པའམ་འཁར་ བ)། ཁྲག་ འདྲིལ་ བ ( ཁྲག་ ཕྱོགས་ གཅིག་ ཏུ་
བསྡུས་ནས་རྒྱུ་བ)། ཁྲག་འཁྱིམས་པ(ཁྲག་ལུས་སྟོད་དུ་སོང་ཞིང་ཁྲག་
ཙ་ཕྲན་ བུར་ རྒྱུ་ མི་ ཐུབ་ པ）། ཁྲག་འཁྲུགས་ པ་ རྣམས་ ཀྱི་ རྩ་ ནི།
འབུར་བ་སྟེ་སྲན་མ་ལག་པས་མནན་པ་བཞིན། འདྲིལ་བ་སྟེ་རྐང་
ཧྲིལ་བ་འཕྲང་བའམ། གྲིམ་པ་གཉིས་ཀ་མ་ཡིན་པ། གཉིས་ཀའི་
རིགས་འདྲའི་ནང་ན་ལྷག་པར་སྦོམ་ལ་འདྲིལ་བར་འཕར་བའོ། ། ཞེས་
དང༌༑ ཁྲག་རྒན་རྩ་ནི་གུད་དལ་ཤེད་ཆེ་འཕར། མོ་ནད་ཁྲག་
ཚབས་རྩ་ནི་འབུར་ལ་འཁྱུག ཁྲག་རླུང་སྟོད་འཚངས་ལ་འབུར་ལ་
འདྲིལ་ཞིང་སྟོང་བར་འཕར་བ་ཡིན(རེག་མ་ཐག་ཏུ་འབུར་ལ་འདྲིལ་
བར་ཚོར་ཡང་ཞིབ་པར་མནན་པས་སྟོང་ཞད་འབྱུང་)། གྲིམ་ཞིང་རྒྱས་
ན་མཆིན་ཁྲག་རྒྱས་ པའི་ རྩ། ཕྲ་ཞིང་མཉེན་པ་ཁྲག་ཞན་པ་ཡི་རྩ་
8



བཅུ་བ་སྤྱི་བྱེ་བྲག་གི་རྩས་ནད་ངོས་བཟུང་བ་བཤད་པ།
དེ་ཉིད་གྲངས་དང་མ་ནོར་བ་གྲངས་ལ་གཙོ་བོར་བལྟ། སྐྱེམས་པས།
ཆུ་སེར་གྱི་རྩ་ནི་ཟུངས་སུ་མ་སྨིན་པ་ལས། ལོག་པར་རླུང་གིས་བསྐྱོད་
པས་འདར་ལ། ས་ཆུའི་ལྕི་བརྟན་རྟུལ་བ་སོགས་འཕེལ་བས་བུལ་
ཞིང་རྒྱུ་དཀའ་བའོ། ། མི་ཕམ་པས། ཆུ་སེར་ནད་ཅན་གྱི་རྩ་ནི་འདར་
འདར་དུ་བྱེད་ཅིང་རྒྱུ་དཀའ་བ་སྟེ། འཕར་དཀའ་དཀའ་ལྟར་གྱུར་
པའོ༑ ། ཞེས་དང་། གཞན་ཡང་། ཆུ་སེར་དཀར་པོའི་རྩ་ལ་གྲང་
རྟགས་དང་། ཆུ་སེར་ནག་པོའི་ རྩ་ལ་ཚ་ རྟགས་སྟོན་ཏེ། ངོ་བོ་
འདར་བར་རྒྱུ་ཡང་ཅུང་མགྱོགས་པོར་འཕར་བ་ཡིན། བི་སྔོན་དུ།
འཁྱིག་ཅེས་འཕར་འཕྲོ་ བཙིར་བ་ལྟར་ཞེང་དུ་ལེབ་མོར་འཕར་རོ། །
སྐྱེམས་པས། སྲིན་ཁྲོས་པའི་དབྱིབས་དང་། བྱེད་པའི་རང་བཞིན་
ཅན་ཏེ། འཕར་འཁྱིག་བྱེད་ཅིང་རྩ་རྒྱུད་ཀྱི་ཞེང་དུ་ལེབ་མོར་འཕར་
ཞེས༑ མི་ཕམ་པས། སྲིན་གྱི་རྩ་ནི་འཁྱིག་ཅེས་པ་ཚུར་སོར་མོའི་
ངོས་སུ་དཀྲི་བའམ་འཁྱུད་པ་ལྟར་བྱེད་པ་སྟེ། སོར་མོའི་ངོས་ཁུད་དུ་
ལེན་པ་ལྟར་སྡོམ་སྡོམ་བྱེད་པ་ལྟ་བུའི་ཚུལ་དུ་འཕར་བ་དང་ཞེང་དུ་ལེབ་
ལེབ་མོ་ལྟ་བུར་འཕར་བར་བྱེད་པའོ། ། དཀོན་མཆོག་བསྟན་རྒྱམ་པས།
སྲིན་རྩ་འདྲིལ་ཞིང་ས་ལ་འཁྱིག་པ་དང་། ། གྲང་ཤས་ཅན་ལ་རྩ་ཤེད་
85



རྩྭ་མདོའི་འགྲེལ་བ་བདུད་རྩིའི་ཟེགས་མ།
1
ཆུང་བར་རྒྱུ། ། ཤོག་དྲིལ་དུ། ཡ་ མའི་ རྩ་ནི་འཇམ་ཞིང་དལ་ལ་
གཡུང་། ཁ་ན་མཁྲང་ལ་མནན་ན་གཏིང་ན་འབོལ། ། འཇོག་མནན་
བྱས་ན་ལན་རེ་ལྡང་ མི་ནུས། ། དཀར་པོ་རླུང་ལ་རླུང་རྟགས་རྩ་རུ་
འཆར།(སྟོང་བའི་ཆ་ཡོད)། ཅུང་ཞིག་མཁྲང་ཞིང་ཐུང་ལ་མགྱོགས། །
དེ་ལས་རྒྱུ་བ་དཀའ་ན་ཆུ་སེར་ཡིན། ། (ཡ་མ་དཀར་བོ་རླུང་། ནག་
པོ་ཁྲག ཁྲ་བོ་ཆུ་སེར་ཡིན）བི་སྔོན་དུ། མི་ཁེངས་པར་ཞར་ཞིང་
འདར་ལ་འཁྲིག་པ་སྟེ་ཤ་འཁྲིག་པ་ལྟར་འཕར་བ་ནི་ཀླུ་གདོན་གྱིས་ཟིན་
པ་མཛེ་ནད་ཀྱི་རྩ་ཡིན། ། མི་ཕམ་པས། མཛེ་ཡི་རྩ་ནི་ནང་དོན་སྣོད་
གང་དུ་ཞུགས་པའི་ རྩ་ དེ་ཞན་ཞིང་། ཆུ་ སེར་ལ་ བརྟེན་ པའི་ཕྱིར།
རྩ་རྒྱུད་ཀུན་འདར་ལ། གདོན་ཤས་ཆེ་བས་ན་གློ་བུར་དུ་ལྷོག་ལྷོག་
འཕར་བའམ་འཁྲིག་པར་བྱེད་པ་ཡིན་ནོ། ། གཡུ་ཐོག་དར་མགོན་གྱིས།
ཆུ་སེར་ནག་པོ་མཛེ་ཡི་རྩེ། ། གླང་རྒན་ཁ་ཆུ་ལྟར་དུ་ནལ། ། ཞེས་འདི་
ཡན་ལ་ཐུན་མོང་བ་བཅུ་གཅིག་སོང་ཚར་བའི་ནང་གི་རིགས་ཀྱི་ཚ་བ་
བཞི་ཡིན་ནོ། ། སྐྱེམས་པས། འགྲམས་ཚད་ཀྱི་རྩ་ནི་ཟུངས་ལ་ཞེན་
པས་ ཕྲ་ མཁྲང་ གྲིམ་ པར་ འཕར། མི་ ཕམ་ པས། ལུས་ བརྡབ་
འགྲམས་ལ་བརྟེན་ཏེ་ཚད་པ་བྱུང་བའི་རྩ་ནི་ཕྲ་མཁྲང་གྲིམ་པར་འཕར་
86



བཅུ་བ་སྤྱི་བྱེ་བྲག་གི་རྩིས་ནད་ངོས་བཟུང་བ་བཤད་པ།
བའོ ༑ ། ཟས་སྤྱོད་ཀྱིས་འཁྲུགས་ནས་ཚད་པ་འཕེལ་བ་འཁྲུགས་ཚད་ཀྱི་
རྩ་ནི། སྦོམ་རྒྱས་འབུར་འདྲིལ་བཞི་ལྡན་དུ་འོང་བ་སྟེ། ཁྲག་ལ་
བརྟེན་ པའི་ ཚད་ པ་ ཤིན་ ཏུ་ རྒྱས་ པའི་ ཕྱིར་ རོ། ། སྐྱེམས་ པས། །
འཁྲུགས་ཚད་ཀྱི་རྩ་ནི་ཁྲག་དང་ལྷན་ཅིག་པའི་ཚ་བ་ལུས་ཟུངས་ལ་རྒྱས་
པས་སྦོམ་རྒྱས་འབུར་ལ་འདྲིལ། རིམས་ཚད་ཀྱི་རྩ་ནི་མཁྲིས་ཚད་
རླུང་གིས་བསྐྱེད་པས་ཕྲ་ལ་མགྱོགས་པར་འཕར། རིན་ཆེན་གཏེར་
མཛོད་དུ་རིམས་རྩ་མགྱོགས་ཤིང་ཕྲ་གྲིམ་གཡོ་བར་བཤད། རིམས་
འདི་དང་བོ་མ་སྨིན་པའི་དུས་སུ་རྩ་རྒྱུད་ཕྲ་ཞིང་མགྱོགས་ལ་གཡོ་ཞིང་རྒྱུ་
བ་དང་། བར་དུ་རིམས་ལུས་ལྕི་བའི་དུས་རྩ་རྒྱུད་ཕྲ་ལ་གྲིམ་ཞིང་མྱུར་
བར་འཕར། ཐ་ མ་ཞུ་འཁྱགས་མཚམས་ སུ་ སླེབས་ན་ རྩ་ ནི་ སྟོང་།
ཡམས་ཀྱི་ནད་འདི་རིམས་ཀྱིས་འགོས་པས་ན་རིམས་ཞེས་བཤད། མི་
ཕམ་པས། གཉན་གྱི་རྩ་ནི་འཁྱིག་ཅེས་པ་སྲིན་ལ་བཤད་པ་བཞིན་
དང་། ལྕམ་དྲལ་ནི་རྩ་ཉིས་གཤིབ་ཏུ་འཕར་བ་སྟེ། གཉན་གང་
ལ་ཞུགས་པའི་དོན་སྣོད་ཀྱི་རྩ་དེར་འབྱུང་ངོ༌། ། གཉན་ཞེས་པའི་ངེས་
ཚིག་ནི་ནད་འདི་གཉེན་པོར་བབས་པས་གཉན་དུ་བཤད་ལ་དེའི་ཁྱད་
རྟགས་ནི་བཞི་སྟེ། སྐྲངས་པ་དང་། མདོག་དམར་བ། ཚ་བ་ཆེ་
HO
རས་པ་དར
87



རྩ་མདོའི་འགྲེལ་བ་བདུད་རྩིའི་ཟེགས་མ།
བ༑ ཟུག་གཟེར་ཡོད་པ་བཅས་སོ། ། མི་ཕམ་པས། གཟེར་ཐུང་
ནི་ཚད་པ་གཟེར་ཐུང་ལྟ་བུ་ན་ཟུག་ཆེན་པོ་གློ་བུར་འཕར་བའི་རྩ་ནི་ཐུང་
ཐུང་སྦུད་སྦྱད་དར་ལྕེ་རླུང་བསྐྱོད་བཞིན་དུ་འཕར་བའོ། ། ཤོག་དྲིལ་དུ།
གཉན་གཟེར་རྩ་ནི་ཐུང་ལ་རེས་སྡོད་བྱེད། ། རྒྱུན་དུ་འཐེན་ལ་འཕྲིག་
ཆུང་བྱེད་པར་འགྱུར། ། རོ་སྟོད་གཉན་བབས་གཟེར་ཐུང་ཞེས་བྱ་བ། །
རྩ་ནི་ཐུང་ཐུང་སྦུད་སྦྱད་ལན་མང་འཕར། ། སྐྱེམས་པས། སྦྱར་དུག་
གི་རྩ་ནི་ལུས་ཟུངས་གཅོད་པས་རྩུབ། འདུ་བ་འཁྲུགས་པས་སྤུན།
དྭངས་མའི་རྟ་ལ་ཞོན་པས་ལུས་ཟུངས་ཀུན་ལ་ཁྱབ་པ་ལས། གང་དུ་
གནས་པ་དེ་ཡིས་བསྒྱུར་བས་རྒྱུན་མི་བརྟན་པར་མ་ངེས་པས་འཆོལ་བ།
གང་གི་ངོ་བོར་ཡང་མངོན་མི་བཏུབ་པས་འགྱུར་བ་ཅན་ཏེ། རྩ་རྒྱུད་
མ་ངེས་ཇི་ལྟར་འདུག་གྱུར་ཀྱང་། ལྡོག་འགྱུར་མང་ལ་གདོན་རྩ་འདྲ་
བ་ཡིན། ཤ་དུག་གི་རྩ་ནི་མཁྲིས་ཚད་ལ་ཕོག་པས་ཕྲ་ལ་མགྱོགས།
ཐུར་དུ་ལྷུང་བས་ཞར་བྱིང་དུ་རྒྱུ་བའམ། ཡང་ན་ཉེས་པ་གསུམ་ཀ་
འཁྲུགས་པ་སྟེ། མཁྲིས་པས་ཕྲ། རླུང་གིས་མགྱོགས། བད་ཀན་
གྱིས་ཞར་བྱིང་དུ་རྒྱུ་བའོ། ། འདི་ཡན་ལ་རིམས་ཚད་ཀྱི་ཚ་བ་བདུན་ཟེར།
ལག་ལེན་གསལ་བྱེད་ལས། མ་སྨིན་ཚ་བའི་རྩ་ནི་མཁྲིས་ཚད་འཕེལ་



བཅུ་བ་སྤྱི་བྱེ་བྲག་གི་རྩིས་ནད་ངོས་བཟུང་བ་བཤད་པ།
བས་ཕྲ་ལ་མགྱོགས། རླུང་གི་སྡོང་ཟླ་མ་ཕྱེ་བས་རླུང་ལྟར་གཡོ་། མི་
ཕམ་པས། ཚ་བ་ཤུགས་མ་རྫོགས་པར་མ་སྨིན་པའི་ཚ་བ་ནི། ཕྲལ་
མགྱོགས་པ་རླུང་ལྟར་གཡོ་བའོ། ། སྨིན་ནས་རྒྱུས་ཚད་ཀྱི་རྩ་ནི་དྲག་ལ་
གྲིམ་པར་འཕར་བའོ། ། སྐྱེམས་པས། རྒྱས་ཚད་རྩ་ནི་སྡོང་ཟླ་མེད་
པར་ཚད་པ་ཁོ་ནར་སོང་བས་དྲག་དང་གྲིམ་པར་འཕར། སྟོངས་
ཚད་རྩ་ནི་ཚད་གཞུག་རླུང་གིས་བུས་པས་སྟོང་ལ་ཕྱི་ནང་དུ་མྱུར་བར་
རྒྱུག་པ་ སྟེ། ལྷན་ཐབས་སུ། རྩ་ནི་མྱུར་ལ་ སྟོང་རྒྱུག་མནན་མི་
བཟོད། ། སྐྱེམས་པས། གབ་པའི་ཚ་བ་ནི་བད་ཀན་གྱིས་མགོ་མནན་
པས་རྩ་དཔངས་དམའ་ལ་གྲིམ། གབ་ཚད་ཚ་སྟོབས་ཅན་ནི་དམའ་
ལ་གྲིམ། ། གྲང་སྟོབས་ཅན་དེ་རྩ་རྒྱུད་བྱིང་ལ་བུལ། ། དལ་བར་འཕར་
ཡང་གཏིང་ན་གྲིམ་པ་ཤེས། ། ལག་ལེན་གསལ་བྱེད་དུ། ཚད་པ་རྙིང་
བ་ནི་ལུས་ཟུངས་དང་འདྲེས་པས་ཕྲ་ལ་གྲིམ་པར་འཕར། བདུད་རྩི་
བུམ་པ་ཡན་ལག་བརྒྱད་པར། རྙིང་ཚད་རྩ་ནི་ཕྲ་ཞིང་གཏིང་ན་རྒྱུག
བྱང་བ་བཀྲ་ཤིས་པས། རྙོགས་པའི་ཚད་པ་ལུས་ཟུངས་ཐམས་ཅད་
རྙོགས་ཤིང་ ཕོ་བའི་མེ་ གནོད་ ནས་ འཇུ་དཀའ་བ་དང༌། ཕྱི་ནང་
ཐམས་ཅད་ཆུ་སེར་རྒྱས་པའི་རྩ་ནི་ལུས་ཤེད་མེད་པས་རྩ་ཕྲ་མོ་རང་ཡིན།



རྩ་མདོའི་འགྲེལ་བ་བདུད་རྩིའི་ཟེགས་མ།
སྐྱེམས་པས། རྟོགས་ཚད་ཀྱི་རྩ་ནི་ཚད་པའི་ཆ་ཕྲ་མོ་དང་། ཆུ་སེར་
གྱི་རྩ་ གཏིང་ ན་ རྒྱུག འདིར་རྙོགས་ཚད་ རྩ་ རྒྱུད་ ཕྲ་ལ་ གཏིང་ན་
མགྱོགས་པ་དང་། གྲང་རྙོགས་རྩ་རྒྱུད་ཕྲ་ཞིང་སྟོང་ལ་མགྱོགས་པར་
འཕར་བ་ཡིན། མདོར་ན་རྙོགས་ཚད་སྤྱི་རྟགས་ཕྲ་མགྱོགས་ཡིན་པ་
ལ་གཏིང་ན་འདར་ཤས་ཡོད་པས་ཤེས་པ་ཡིན། འདི་ཡན་ལ་སྐབས་
ཀྱི་ཚ་བ་དྲུག་ཟེར། གཉིས་པ་གནས་ཀྱི་ཚད་པའི་རྩ་ནི། མ་ཚད་
སོགས་རྐང་བ་དྲུག་སྟེ། རྨ་ལ་ཚད་པ་ཞུགས་པའི་རྩ་ནི་སྦོམ་མཁྲང་
མགྱོགས་པར་འཕར་བའོ། ། ཟུག་རྔུ་སྟེ་ལུས་ལ་མདེའུ་ལུས་པའི་རྩ་ནི་
གཡས་གཡོན་གང་ན་ཡོད་པ་དེ་ཞར་ཞིང་རྩ་གཉིས་ལྕམ་དྲལ་ལྟར་བྱེད་
པའོ༑ ༑འདིར་ལྕམ་དྲལ་ཞེས་པ་གཡས་གཡོན་གྱི་སྦོམ་ཕྲ་ལ་འདོད་པ་
མི་འཐད་དེ། མ་མགོན་གཉིས་ལ་ལྕམ་དྲལ་དང༌། འདུལ་བ་ལས།
སྲིང་མོ་ལྕམ་ལ་མིང་བོ་དྲལ་ཞེས་པའི་ལྕམ་དྲལ་དང་། སྒོ་སྦྲུས་འབྱེད་
ལ་ལྕམ་དྲལ་ཟེར་བ་ཀུན་ཉིས་གཤིབས་པའི་དོན་ཡིན་པའི་ཕྱིར་རོ། །
མགོ་བོ་ཆག་པ་དེ་རྨ་བྱུང་ན་ཚབས་ཆེ་ཆུང་བརྟག་པ་ནི། ཤ་ལ་སྐྱོན་ཆེ་
ན་ཚོན་གྱི་འོག་གི་རྩ་དྲག་པར་འཕར་ཞིང་། རུས་པ་ལ་སྐྱོན་ཡོད་ན་
ཀན་འོག་གི་རྩ་ལྷག་པར་གྲིམ་ལ། ཀླད་པ་ལ་སྐྱོན་ཡོད་ན་ཆག་གི་འོག་
90



བཅུ་བ་སྤྱི་བྱེ་བྲག་གི་རྩས་ནད་ངོས་བཟུང་བ་བཤད་པ།
གི་རྩ་འདར་བ་ཡིན་ནོ། ། ལུས་ཀྱི་ཕྱི་ནང་གང་ལ་རྣག་ཡོད་ཀྱང་དེའི་
རྟགས་ཀྱི་རྩ་ནི་འདར་བའམ་ཡང་ན་ཚ་བའི་རྩ་ལྟ་བུ་ལ་ལྷག་པར་དུ་སྤུན་
པར་འཕར་བའོ། ། སྐྱེམས་པས། རྨ་ཚད་གསར་བའི་རྩ་ནི་ཁྲོག་ལ་ཚ་
བ་རྒྱས་པས་སྦོམ་མཁྲང་མགྱོགས་པར་འཕར། མི་ཕམ་པས། རྨ་ལ་
ཚད་པ་ཞུགས་པའི་རྩ་ནི་སྦོམ་མཁྲང་མགྱོགས་པར་འཕར་བའོ། ། ལག་
ལེན་གསལ་བྱེད་དུ། ཟུག་རྔུའི་རྡོ་ཤིང་ལྕགས་སོགས་ནང་དུ་ལུས་
པའི་རྩ་ནི། གང་ན་ལུས་པའི་རྩ་དེ་ཞར་ཞིང་རླུང་ཁྲག་གི་བར་དུ་ལུས་
པའི་གཤིས་ཀྱིས་ལྕམ་དྲལ་ཏེ་ཁེ་བྲག་བྱེད། དྲང་སྲོང་ཞལ་ལུང་དུ།
ཁོང་བའི་ནང་དུ་མདེའུ་སོགས་ལུས་པ་ཟུག་རྔུའི་རྩ་ནི་དོན་སྣོད་སོགས་
གང་གི་ཕྱོགས་སུ་མདེའུ་སོགས་ཟུག་རྔུ་ལུས་པ་དེའི་རྩ་ཞར་ཞིང་ལྕམ་
དྲལ་དུ་བྱེད་དོ། ། སྐྱེམས་པས། མགོ་ཆག་པའི་ཤ་རུས་ཀླད་པ་རྣམ་པ་
གསུམ་པོ་གང་ལ་སྐྱོན་ཡོད་ཀྱང་ཚོན་ཀན་ཆག་གི་རྩ་རིམ་པ་བཞིན་དུ།
ཤ་ལ་སྐྱོན་ཡོད་ན་གློ་སྙིང་རྒྱུ་ལོང་ལ་ཚད་པ་ལྷུང་བས་ཚོན་རྩ་དྲག་ཅིང་།
རུས་པ་ལ་སྐྱོན་ཡོད་ན་མཆིན་མཚེར་ཕོ་མཁྲིས་ལ་ཚད་པ་ལྷུང་བས་ཀན་
རྩ་གྲིམ་ལ། ཀླད་ པ་ ལ་ སྐྱོན་ཡོད་ན་མཁལ་ མའམ་ བསམ་ སེའུའི་
ཟུངས་རྟེན་ཉམས་པས་ཆག་རྩ་མགྱོགས་པའོ། ། དེའི་རྒྱུ་མཚན། སོ་



རྩ་མདོའི་འགྲེལ་བ་བདུད་རྩིའི་ཟེགས་མ།
མ་རཱ་ཛ་ལས། བླ་རྩ་སྙིང་རྩ་སྤྱི་བོར་འཕྲད། ། ཚངས་པ་དུང་གི་
འཁོར་ལོའོ། །རྩ་གྲོགས་ཕལ་ཆེར་སྤྱི་གཙུག་ནས། ། ཆེ་བ་རྩ་བོ་ཆེ་དག་
ནི༑ ། ཤ་རུས་བར་དག་མཆིན་རྩེར་གནས། ། དོན་སྣོད་གྲིམ་པ་རྩར་
རྒྱུའོ ༑ ། སྤྱི་བོ་ཀླད་པའི་ཁ་ནས་ཕྱིར། ། སོང་བ་མཁལ་མའི་རྩ་དག་གོ །
སྐྱེམས་པས་ རྣག་གི་རྩ་ནི་གསོག་དུས་ཆུ་སེར་འདྲུལ་ཞིང་། དེར་
བསྡུ་བའི་རྣམ་པས་རྩ་འདར། ཡང་ན་སྨིན་ནས་ཚོ་དྲག་ཅིང་སྙུགས་
ཐུང་ལ་གྲངས་མང་བས་སྤྱན་པའོ། ། མི་ཕམ་པས། རྣག་གི་རྩ་ནི་
འདར་བ་འབྱུང་ སྟེ་ རྣག་ སྤྱིའི་ རྩ་ ཆུ་སེར་ དང༌ མཚུངས་ པོར་ འདར་
བའོ༑ ། རམ་ཞེས་བདམ་ག་ཅན་གྱི་ཚིག་ཕྲད་སྦྱར་ནས། ཡང་ན་ཚ་
བ་ལ་ཞེས་རྣག་ཚད་ཡིན་ན་སྤུན་པ་སྟེ་འཕར་ཐག་ཐུང་བ་འབྱུང་ངོ༌། ། །
བཞི་བ་གྲང་ཤས་ཆེ་བའི་རྩ་ནི། གྲང་རྩི་ཞེས་སོགས་རྐང་བ་
ལྔས་སྟོན་ཏེ། གྲང་བའི་ནད་རྣམས་ཀྱི་ནང་ནས་མ་ཞུ་གསར་བའི་རྩ་
ནི་སྦོམ་ལ་མཁྲུང་བ་དང༌། མ་ཞུ་རྙིང་བའི་རྩ་ནི་ཤེད་ཆུང་ཞིང་རྩྭ་རྒྱུན་
ཕྲ་བ་དང༌། སྐྲན་གྱི་རྩ་ནི་འཕར་སྟངས་ཞན་ཞིང་ཞར་བར་འཕར་བ་
དང༌༑ དམུ་ཆུ་དང་། འོར་དང་། སྐྱ་རྦབ་གསུམ་འདྲ་བར་རྩ་
རྒྱུད་ཕྲ་ཞིང་གཏིང་དུ་བྱིང་བ་འདྲེགས་པ་ལྟར་དམ་པ་དང་། སྐྱུག་ན་
92.、



བཅུ་བ་སྤྱི་བྱེ་བྲག་གི་རྩིས་ནད་ངོས་བཟུང་བ་བཤད་པ།
ནད་གང་གིས་སྐྱུག་ཀྱང་རྩའི་སྟོད་ན་ཞན་ཞིང་། འཁྲུ་ན་གང་གིས་
འཁྲུ་ཡང་སྨད་ཞན་པ་དེ་ རྩ་ཤེད་ཆུང་བར་འཐད་ དོ། ། སྐྱེམས་པས།
གྲང་བའི་རྩ་ལ་མ་ཞུ་གསར་བ་སྙིགས་མ་རྩི་སྦུབས་སུ་ལུས་པས་སྦོམ་ལ་
མཁྲང་། འདི་སྐབས་དྭངས་མ་མ་ཞུ་བ་དང་། སྙིགས་མ་མ་ཞུ་བ་
གཉིས་སུ་ཕྱེས་ན། དྭངས་མ་མ་ཞུ་བའི་རྩ་ནི། - གཡུ་ཐོག་ཆེན་པོས།
དྭངས་མ་མ་ཞུའི་རྩ་ནི་མཁྲང་ལ་ཐུང་། ། གློ་དང་མི་མཐུན་བརྟག་ན་གྲང་
བ་ཆད། ། མི་ནོར་རྟགས་སུ་ཐོན་ཆུང་རེས་འཁྱིམ་པ། ། སྟེང་དུ་གསལ་
གསལ་འོག་ ཏུ མི་གསལ་ལོ། ། སྙིགས་མ་མ་ཞུའི་རྩ་ཡོང་དེ་ཉིད་ཀྱིས།
ཚིགས་མ་མ་ཞུའི་རྩ་སྦོམ་དྲག་མཁྲང་རྒྱས། ། ཚ་བའི་རྩ་ནི་རིགས་མཐུན་
ཁྱད་པར་ནི། ། ཅུང་ཞིག་མནན་ན་སྟེང་དུ་འཚོལ་ལ་རྒོད། ། ལེགས་པར་
བརྟག་ན་དེ་ལས་ཅུང་ཞིག་སྦོམ། ། སྐྱེམས་པས། མ་ཞུ་རྙིང་བ་དང་མ་
སྨིན་པར་མེ་དྲོད་བྲི་བས་ཤེད་ཆུང་རྩ་རྒྱུད་ཕྲ། སྐྲན་གྱི་རྩ་ནི་རླུང་ཁྲག་
རྒྱུ་བའི་ལམ་ཉམས་པས་ཞན་ཞིང་གང་དུ་ཡོད་པའི་རྩ་མི་གསལ་བས་
ཞར་བར་འཕར། འདིར་སྐྲུན་གྱི་སྤྱི་རྟགས་རྩ་རྒྱུད་ཞན་ཞིང་འཕར་
ཚུལ་ཞར་བ་ཡིན་པའི་ཐོག རྟགས་གཙོ་བོ་ཅུང་ཟད་ཕྲ་ཞིང་སྟོབས་
ཆུང་བ་དང་། མི་གསལ་བར་ཞར་བ་རུས་ལ་ཐུག་པར་མནན་པས་



རྩ་མདོའི་འགྲེལ་བ་བདུད་རྩིའི་ཟེགས་མ།
མངོན་ཙམ་ཞིག་ཡིན། གཡུ་ཐོག་ཆེན་པོས། ཚ་སྐྲུན་རྩ་ནི་མནན་
ན་མཁྲང་དང་སྤུན། ། སྐབས་སུ་ཚ་བ་ཐོག་བབས་བཞིན་དུ་བསྟན། ། མི་
ནོར་རྟགས་ སུ་ གཞན་ པའི་འགྱུ་བ་དཀའ། ། གྲང་སྐྲན་རྟགས་སུ་ རྩ་
འབྲུམ་ཉིལ་བ་འདྲ། ། དེ་ནི་གྲང་སྐྲན་རྩ་ཡི་མཚན་ཉིད་ཡིན། ། སྐྱེམས་
པས༑ དམུ་ཆུ་དང་འོར་དང་སྐྱ་རྦབ་རྣམས་ཟུངས་དང་འདྲེས་པས་
ཕྲ༑ བད་ཀན་འཕེལ་བས་བྱིང་། ཆུ་སེར་གྱིས་རྒྱུ་དཀའ་བས་
གཏིང་དུ་དམ་ཉམས་ཡོད་པའོ། ། གཡུ་ཐོག་པས། སྐྱ་རྦབ་རྩ་ནི་ཐུང་
ལ་གཏིང་ན་མགྱོགས། ། འོར་ནད་རྩ་ནི་ཐུང་ཞིང་འཁྱུག་པ་འོང་། ། དམུ་
ཆུ་ཁྲག་མཁྲིས་ལས་གྱུར་རྩ་ནི་གྲིམ། ། བད་ཀན་ལས་གྱུར་རྩ་ནི་བྱིང་བར་
རྒྱུ༑ ། ལག་ལེན་གསལ་བྱེད་དུ། སྐྱུགས་ན་ཕོ་བ་ཡན་སྟོད་གྱི་ཟུངས་
ཤོར་བས་རྩ་སྟོད་ཞན། འཁྲུ་ན་སྨད་ཀྱི་ཟུངས་ཤོར་བས་རྩ་སྨད་ཞན་
པའོ ༑ ། མི་ཕམ་པས། སྐྱུག་པ་མང་དུ་བྱས་ན་རྩ་སྟོད་ཞན་ལ་འཁྲུ་
ཟིན་པའི་རྗེས་སུ་ཙ་སྨད་ཞན་པ་འབྱུང་ངོ༌།། གཡུ་ཐོག་དར་མ་མགོན་
པོས༑ འཁྲུ་ན་ཆག་རྩ་ཞར་ལ་གུད། སྐྱུག་ན་ཚོན་རྩ་ཞར་བ་ཡིན།།
ལྔ་བ་འཁྲུལ་སོ་བསལ་བ་ནི། འོན་ཀྱང་ཞེས་སོགས་ཤོ་ལོ་ཀ་
གཅིག་གིས་སྟོན་ཏེ། ནད་སྤྱི་དང་བྱེ་བྲག་སོ་སོར་གསལ་བར་བཤད་
94



བཅུ་བ་སྤྱི་བྱེ་བྲག་གི་རྩིས་ནད་ངོས་བཟུང་བ་བཤད་པ།
མ་ཐུག་པ་ལྟར་ཡིན་མོད། འོན་ཀྱང་དེ་ལྟར་མཐའ་གཅིག་ཏུ་མ་ངེས་
པའི་རྩ་ལ་ནོར་བའི་འཕྲང་དྲུག་ཅེས་བྱ་བོའང་ཡོད་པས་ཞིབ་ཏུ་བརྟག་
དགོས་ཏེ། ཁྲག་རྩ་དང་རླུང་རྩ་གཉིས་ལ་རྒྱལ་བའི་རྩ་སྟེང་དུ་ཐོན་
པའི་སྒོ་ནས་ནོར་ར་རེ་ཡོད་ཀྱང་ཞིབ་ཏུ་བརྟགས་ན་ཁྲག་ རྩ་ མནན་
བཟོད་ཅིང་། རླུང་རྩ་མནན་མི་བཟོད་པའི་ཁྱད་པར་ཡོད། རྒྱས་་
ཚད་སྟོང་ཚད་གཉིས་ལའང་མྱུར་དུ་རྒྱུག་པར་བྱེད་པའི་སྒོ་ནས་ནོར་ར་
རེ་ཡོད་ ཀྱང་། ་ རྒྱས་ ཚད་ ཀྱི་རྩ་ དྲག་ ལ་ མནན་ བཟོད་ པ་ ཡིན་ ལ།
སྟོང་ཚད་ལ་དེ་སྟེང་དུ་སྟོང་བའི་ཆ་ཡོད་པས་ཁྱད་པར་ཆེ། ། བད་ཀན་
དང་ཁྲག་རྒན་གྱི་རྩ་གཉིས་གཏིང་དུ་བྱིང་བར་བྱེད་པའི་སྒོ་ནས་ནོར་ར་
རེ་ཡོད་ཀྱང་། ཞིབ་པར་བརྟགས་ན་བད་ཀན་གྱི་རྩ་ལ་གུད་པ་དང་
དལ་བ་ཡོད་ལ། ཁྲག་རྒན་ལ་ཤེད་ཆེ་བ་ཡོད་པས་མི་ནོར་བ་ཡིན་
ནོ༑ ། སྐྱེམས་པས། གང་ཞེ་ན། ཁྲག་རྩི་རླུང་རྩ་གཉིས་ཀ་རྐྱལ་
བར་བྱེད་པས་རྐྱལ་བའི་ཆ་ནས་རླུང་ཁྲག་ནོར་ར་རེ་སྟེ་ནོར་ཉེན་ཆེ་བས་
སོ༑ ། རྒྱས་ཚོད་སྟོང་ཚད་གཉིས་ཀ་རྒྱུག་པར་བྱེད་པས་རྒྱུག་པའི་ཆ་
ནས་རྒྱས་ སྟོང་ནོར་ ར་ རེ། བད་ཀན་རང་ རྒྱུད་པ་དང་ཁྲག་རྒན་
གཉིས་ཀ་བྱིང་བར་བྱེད་པས་ བྱིང་བའི་ཆ་ནས་ བད་ཁྲག་ནོར་ར་རེ།
95



རྩ་མདོའི་འགྲེལ་བ་བདུད་རྩིའི་ཟེགས་མ།
ཞེས་འཕུང་བསྟན་ནས། དེའི་ཐེ་ཚོམ་གྱི་འཕྲང་ནི་གོང་དུ་བསྟན་
པའི་བསྡོངས་གྲོགས་ཀྱིས་སེལ་ཏེ། ཁྲག་རྩ་རླུང་ཚུ་རྐྱལ་བར་མཚུངས་
ན་ཡང་། ། རླུང་རྩ་སྟོང་ལ་ཁྲག་རྩ་འབུར་འདྲིལ་གྱིས། །རྒྱས་ཚད་སྟོང་
ཚད་རྒྱུག་པར་ མཚུངས་ན་ཡང་། རྒྱས་ཚད་ དྲག་ གྲིམ་ སྟོང་ཚད་
མནན་མི་བཟོད། །བད་ཀན་ཁྲག་རྒན་བྱིང་བར་མཚུངས་ན་ཡང་། །
བད་ཀན་གུད་བུལ་ཁྲག་རྒན་གྲིམ་ལ་མཁྲང༌། ། སྙན་བརྒྱུད་རྡོ་རྗེའི་ཚིག་
རྐང་དུ། ཁྲག་རྩ་རྐྱལ་ཡང་མནན་ན་འདྲིལ། ། རླུང་ རྩི་རྐྱལ་ཡང་
མནན་ན་སྟོང་། ། ཁྱད་པར་འདྲིལ་དང་སྟོང་ལས་ཤེས། ། རྒྱས་ཚད་རྒྱུག་
ཀྱང་དྲག་པ་ལ། ། སྟོང་ཚད་རྒྱུག་ཀྱང་མནན་ན་སྟོང་། ། ཁྱད་པར་དྲག་
དང་སྟོང་བས་འབྱེད། ། བད་ཀན་བྱིང་ཙམ་ལྷག་པར་གུད། ། ཁྲག་རྩ་
བྱིང་སྲིད་ལྷག་པར་འདྲིལ། ། བྱིང་ལ་ནོར་བ་འཁྲུལ་མི་འགྱུར། ། མི་ཕམ་
པས༑ ཁྲག་གསར་བའི་རྩ་དང་རླུང་རྩ་གང་ཡིན་ཡང་སྟེང་དུ་རྐྱལ་
བ་ཞིག་འབྱུང་བའི་ཕྱིར་རོ། ། དེ་མི་ནོར་བའི་གནད་ནི་གཏིང་མཁྲང་ན་
ཁྲག་ཡིན་ལ་སྟོང་ན་རླུང་ཡིན་པས་ཤིན་ཕྱེད་པར་བྱའོ། ། དེ་བཞིན་དུ་
རྒྱས་ཚད་དང་སྟོང་ཚད་ཀྱི་རྩི་ཡང་རྒྱུག་པར་བྱེད་པའི་ཆ་ནས་འདྲ་བས་
ནོར་བ་འབྱུང་ལ། དེ་ཡང་གཏིང་ན་ཤེད་ཆེ་ཆུང་གིས་མི་ནོར་བར་
96* །



བཅུ་བ་སྤྱི་བྱེ་བྲག་གི་རྩིས་ནད་ངོས་བཟུང་བ་བཤད་པ།
ཕྱེད་དགོས་སོ། ། བད་ཀན་དང་ཁྲག་གི་ནད་རྒས་པ་གཉིས་ཀྱང་རྩ་
གཏིང་དུ་བྱིང་པའི་སྒོ་ནས་འདྲ་བས་ནོར་ཉེན་ཆེ་ཡང་། གཏིང་ན་
གྲིམ་ལྷོད་མི་འདྲ་བས་ཤན་ཕྱེད་དགོས་སོ། ། -
གཉིས་པ་ཚོན་ཀན་ཆག་གསུམ་གྱིས་སྟོད་སྨད་དོན་སྣོད་སོ་སོར་
བརྟག་པ་ ནི། དེ་ དག་ཅེས་ སོགས་ ཤོ་ལོ་ཀ་ གསུམ་ གྱིས”སྟོན་ ཏེ།
ནད་དེ་དག་རྣམས་ཀྱང་ཧྲིལ་གྱིས་དྲིལ་ན་ལུས་སྟོད་སྨད་བར་གསུམ་
དང་དོན་ སྣོད་ གར་ བབས་ ཀྱི་ནད་ སོ་སོར་བརྟག་པར་ བྱ་ བ་ ལས།
མདོར་ན་སྨན་པའི་ཚོན་རྩ་གཡས་གཡོན་གཉིས་ཀྱིས་གློ་སྙིང་དང་ལུས་
སྟོད་ཀྱི་ནད་བརྟག་པར་བྱ་ཞིང༌། ཀན་རྩ་གཡས་གཡོན་གཉིས་ཀྱིས་
ཕོ་མཆིན་སོགས་བར་གྱི་ནད་རྣམས་བརྟག་ལ། ཆག་རྩ་གཡས་གཡོན་
གཉིས་ ཀྱིས་ མཁལ་ རྐེད་ མན་ གྱི་ སྨད་ ནད་ རྣམས་ བརྟག་ པོ་ དང་།
སོར་མོ་དྲུག་གི་ཡར་ཟུར་རྣམས་གདགས་དང་མར་ཟུར་རྣམས་སྲིབ་སྟེ་
དེ་གཉིས་སྤེལ་བའི་ཚུལ་གྱིས་རྩི་ཡི་དོན་ལྔ་སྣོད་དྲུག་གི་ནད་དང་ནད་
མེད་བརྟག་གོ ་ ། དེའང་སོར་མོའི་ཡར་ཟུར་རྣམས་དོན་ལྔའི་ནད་
རྟགས་འཕར་ཚུལ་ཕྱིར་རྒྱུ་བའི་གདགས་ཀྱི་རྣམ་པའི་རྩ་དང་། མར་
ཟུར་རྣམས་སུ་སྣོད་དྲུག་གི་ནད་རྟགས་འཕར་ཚུལ་ནང་དུ་རྒྱུ་བ་སྲིབ་ཀྱི་
97



རྩ་མདོའི་འགྲེལ་བ་བདུད་རྩིའི་ཟེགས་མ།
རྣམ་པའི་རྩར་བརྟག་དགོས་ཏེ། ཅིའི་ཕྱིར་ཞེ་ན། དོན་སྣོད་སོ་
སོའི་ནད་རྟགས་ཕལ་ཆེར་ཆོ་རོལ་ཏུ་མི་འབྱུང་ཞིང་། སྣོད་རྣམས་
རང་རང་གི་ཁམས་དང་མཐུན་པའི་དོན་གྱི་རྗེས་སུ་འབྲངས་པ་ལ་
བརྟེན་ནས། དོན་རྣམས་གདགས་དང་སྣོད་རྣམས་སྲིབ་སྤེལ་བའི་རྒྱུ་
མཚན་གྱིས་དོན་རྩ་ལ་ཚ་བའི་ནད་རྟགས་དང་སྣོད་རྩ་ལ་གྲང་བའི་ནད་
རྟགས་མཉམ་དུ་འབྱུང་བ་སྲིད་ཀྱི། དེ་ལས་ལྡོག་པ་སྣོད་རྩ་ལ་ཚ་བའི་
རྟགས་དང༌། དོན་རྩ་ལ་གྲང་བའི་རྟགས་མཉམ་དུ་འབྱུང་བ་ཤེས་བྱ་
ལ་མི་སྲིད་དོ། ། ལུས་ཀྱི་སྟོད་སྨད་གཉིས་ལའང་དེ་བཞིན་དུ་ཤེས་པར་
གྱིས་ཞེས་པ་སྟེ། མི་གཅིག་ལ་སྟོད་ཆ་སྨད་གྲང་ཡོད་པ་འབྱུང་མོད།
སྨད་ཚ་སྟོད་གྲང་འཛོམ་པ་མི་སྲིད་པས་ན། ་ བརྟག་ཚུལ་སྤྱི་བྱེ་བྲག་ཕྲ་
རགས་སོ་སོར་བཤད་པ་དེ་དག་མ་འདྲེས་པར་ཕྲ་མོ་རྣམས་ཀྱང་ཞིབ་
མོའི་སྒོ་ནས་དབྱེ་བ་ཕྱེད་པར་རྟོགས་ཤིག་ – ཅེས་གདམས་པར་སྣང་
ངོ༌༑ ། སྣོད་དུ་མེ་དྲོད་འཕེལ་ཏེ་ཚོ་བ་ཡོད་ན་དོན་ལ་གྲང་བ་འབྱུང་མི་
སྲིད་དེ། སྣོད་སྙིགས་མའི་གནས་ཡིན་པས། རང་བཞིན་གྱི་གྲང་
ཤས་ཆེ་བ་དང༌། དོན་ལ། ཞེ་སྡང་སྲོག་ རྩ་ ཁྲག་ལ་ བརྟེན་ ཏེ་
གནས། ། དེ་ལས་མཁྲིས་པ་བསྐྱེད་པས་བར་ན་གནས། ། ཞེས་པ་ལྟར།



བཅུ་བ་སྤྱི་བྱེ་བྲག་གི་རྩིས་ནད་ངོས་བཟུང་བ་བཤད་པ།
དོན་གློ་སྙིང་སོགས་ཕལ་ཆེ་བ་ཁྲག་མཁྲིས་ལ་འབྲེལ་ཆེ་ཞིང་ཁད་ཉེ་བས་
རང་བཞིན་གྱིས་ཚ་ཤས་ཆེ་བས་ཡིན་ནོ། །
སྤྱི་དང་བྱེ་བྲག་རྩ་ཡི་ངོ་བོ་ཡིས། །
བཞི་བརྒྱ་ནད་ཀྱི་དབྱེ་བ་སོ་སོ་ཡང་། །
ངང་བའི་མཆུ་ལས་ཆུ་དང་འོ་མ་བཞིན། །
ལེགས་པར་འབྱེད་པའི་འཕྲུལ་འདི་ཨེ་མ་རྨད། །
ཅེས་པར་གཞིའི་ཤོག་སྟོང་གསབ་ཆེད་ཁོ་ནར་བར་སྐབས་ཀྱི་ངལ་གསོའི་
རྩེད་མཚར་ཚིགས་སུ་བཅད་པའོ། །
99



རྩ་མདོའི་འགྲེལ་བ་བདུད་རྩིའི་ཟེགས་མ།
བཅུ་གཅིག་པ་འཆི་རྩ་བཤད་པ།
བཅུ་གཅིག་པ་འཆི་རྩ་བཤད་པ་ལ། འཆི་རྩ་སོགས་རྐང་བ་
གཅིག་སྟེ། རྩ་རྒྱུད་འགྱུར་བ། མ་ཚང་བ། སྡོད་པ་གསུམ་ལས།
དང་པོ་ལ། རྩ་རྒྱུད་ཅེས་སོགས་ཤོ་ལོ་ཀ་གཉིས་ཏེ། འཆི་
བའི་རྩ་ལས་རྒྱུད་འགྱུར་བའི་རྣམ་གྲངས་མི་འདྲ་བར་དར་ལྕེ་རླུང་གིས་
བསྐྱོད་པ་འདྲ་བར་འབྲུབ་འདར་བ་དང་
། ཁྲའི་གཞུག་རྩེ་འདར་
བར་ཀྲིལ་ཀྲིལ་འཕར་ཞིང་སྡོད་པ་དང་། ཐིགས་ཟགས་ཀྱི་ཆུ་གཞུག་
འདྲ་བར་སྔ་ཟགས་ཕྱི་ཟགས་མི་སྙོམས་པ་དང་། ཉ་མོ་རྔམ་པ་ཞེས་ཆུ་
ནས་ཕྱུང་བ་ལག་པས་མནན་པ་དང་འདྲ་བར་ཤེད་ཆེར་མནན་ན་མི་
འཕར་ཞིང་ཅུང་ཟད་མནན་ན་སྐྱུར་སྐྱུར་བྱེད་པ་དང་། བྱིའུ་མཆིལ་
བ་སྒུམ་བུ་འཐུ་བ་དང་འདྲ་བར་བཞི་ཙམ་མགྱོགས་པར་འཕར་ནས་
སྡོད་པ་རྣམས་གང་ཡང་འཆི་བའི་རྩ་ཡིན་ནོ། ། དེར་མ་ཟད་ལུས་སྟོབས་
ཅན་གྱི་མི་ལ་གློ་བུར་གྱི་ནད་གག་ལྷོག་གླང་ཐབས་སོགས་ཀྱིས་ན་བ་ལ་རྩ་
སྡོགས་ཏེ་མི་གསལ་བའམ་ཤིན་ཏུ་ཕྲ་བར་འཕར་བ་དང་། ནད་ཡུན་
100



བཅུ་གཅིག་པ་འཆི་རྩ་བཤད་ང་།
རིང་ཞིང་ཟུངས་ཟད་པའི་ནད་ལ་རྩ་རྒྱས་ཤིང་འབྲུབ་པ་དང་། གྲང་
བའི་ནད་ཀྱིས་མནར་བ་ལ་ཚ་བའི་རྩི་དང་། ཚ་བའི་ནད་ཀྱིས་མནར་
བ་ལ་གྲང་བའི་ནད་ཀྱི་ཚེ་འབྱུང་བ་དང་། ་ ཡང་གློ་ཚད་དང་། ཤ་
དུག་དང༌། བད་ཀན་ཕོ་བར་འདྲིལ་བའམ་མཁྲིས་པོ་ཕོ་བར་འདྲིལ་
བའི་ནད་འདི་བཞི་ལ་ནད་མེད་ཀྱི་རྩི་འབྱུང་བ་རྣམས་གང་འདུག་ཀྱང་
མི་དེ་འཆི་བར་འགྱུར་བ་ཡིན་ཞེས་བྱའོ། ། རླུང་གི་འཆི་རྩ་དར་ལྕེ་བསྐྱོད་
པ་འདྲ། ། སྟོང་ཞིང་སྦོམ་ལ་འཕར་འཕྲོ་འདར། ། མཁྲིས་པའི་འཆི་རྩ་ཁྲ་
ཡི་མཇུག་རྩེ་འདྲ། ། མྱུར་ལ་འདར་བར་སིལ་སིལ་འཕར་ཞིང་སྡོད། །
བད་ཀན་འཆི་རྩ་ཐིགས་ཟགས་ཆུ་གཞུག་འདྲ། ། སྔ་ཟགས་ཕྱི་ཟགས་མི་
སྙོམས་བུལ་བར་འཕར། ། འཕར་རྗེས་ འཕར་འཕྲོ་འདར་ནས་རྒྱུ་བ་
ཡིན༑ ། རླུང་མཁྲིས་འཆི་རྩ་ཉ་མོ་རྔམ་པ་འདྲ། ། ལག་པས་མནན་དུས་
ཉ་མོ་ཆུ་ཕྱུང་འདྲ། ། འཕར་དུས་འདར་ཞིང་རྒྱུག་ལ་མནན་པའི་ཚེ། ། མི་
འཕར་ཅུང་ཞིག་མནན་ན་སྐྱུར་སྐྱུར་བྱེད། ། བད་རླུང་འཆི་རྩ་བྱེའུ་སྒུམ་
འཐུ་འདྲ། ། རྩ་ཡི་འཕར་ཚུལ་བཞི་ཙམ་ཐུང་ཞིང་མགྱོགས། ། འཇམ་
པར་འཕར་ནས་འདར་ཞིང་འཕར་སྙམ་ སྡོད། ། བད་མཁྲིས་འཆི་ རྩ་
སྦལ་བ་མཆོང་འདྲ་ ཞེས། ། རྒྱས་ཤིང་དལ་ བར་ ལན་ གྲངས་ གཉིས་
101



རྩ་མདོའི་འགྲེལ་བ་བདུད་རྩིའི་ཟེགས་མ།
གསུམ་འཕར། ། དེ་རྗེས་ འཕར་ ཉམས་ བྱེད་ ཅིང་ འདར་ བ་འོང༌། །
འདུས་པའི་འཆི་རྩེ་གླང་རྒན་ཁ་ཆུ་འདྲ། ། སྟོང་ཞིང་ནལ་ལ་གཡོ་ཞིང་
འདར་བ་ཡིན། ། གཞན་ཡང་། སོ་མ་རཱ་ཛ་ལས་བསྟན་པའི་འཆི་རྩ་
བརྒྱད་ནི། རྩ་ནི་ཁང་རུལ་ཐིགས་པ་འདྲ། ། སྔ་ཟགས་ཕྱི་ཟགས་མི་
སླེབས་པའོ། ། རྩ་ནི་བེམ་རྟོལ་བརྒྱབ་པ་འདྲ། ། ཕྲིང་བྲེལ་བྱེད་ཅིང་ན་
བའོ༑ ། སོར་མོའི་འོག་ན་ལྷན་ཅིག་མེད། ། ཀྱུར་ཀྱུར་འགྱུར་བ་བྱེད་པ་
ཡི༑ ། ཉ་ནི་ཆུ་ནས་ཕྱུང་བ་འདྲ། ། རྩ་ནི་ཡོད་མེད་འགུལ་ཙམ་མོ། ། ཉ་
མཇུག་དག་ནས་བཟུང་འདྲ་སྟེ། ། དལ་མནན་ཀྱུར་ཀྱུར་དྲག་ན་ནི། ། མི་
གསལ་མི་འགུལ་ཞན་པའོ། ། ལ་ཁར་དར་ཕྱར་འགྱུར་བ་སྟེ། ། དེ་དང་
འདྲ་བ་འགྲུབ་པའོ། ། སྡོད་པ་བྱེའུ་མཆིལ་བ་ནི། ། སྒུམ་བུ་འཐུ་བ་འདྲ་
བ་སྟེ། ། བཞི་ལྔ་དྲག་འཕར་སྡོད་པའོ། ། སྦལ་བ་ཆུ་ནང་འཕྱོ་བ་འདྲ། །
མནན་ པས་ གཅིག་ འཕར་ སྡོད་ པའོ། ། མཐིང་ རེལ་ རྐང་་བར་ རྡོ་
བཏགས་འདྲ། ། ཀྲིལ་ ཀྲིལ་ འཕར་ ན་ སྡོད་ པའོ། ། ཞེས་ གསུངས།
གཞན་ཡང་། ཡོན་ཏན་སྐྱོན་གྱི་རྩ་དྲུག་ཅེས་བྱ་བ། དམུ་ཆུ་ཁོང་དུ་
ལྷུང་བ་དང་། ། བྱང་ཁོག་ནང་དུ་རྣག་བྲུད་དང་། ། བད་ཀན་སྨུག་པོའི་
མཚོ་རྒྱས་དང་། ། མཁྲིས་པ་གླུ་ཡ་མིག་སེར་དང་། ། ཤ་དུག་གྲེ་བར་བྲོས་
102



བཅུ་གཅིག་པ་འཆི་རྩ་བཤད་པ།
པ་དང་། ། ཡུན་རིང་ནད་པ་ཟུངས་ཟད་དྲུག ། ནད་མེད་རྩ་རྒྱུ་བྱུང་བ་
ན༑ ། འཆི་བའི་རྩ་ནི་ཤེས་པ་སྟེ། ། ཡོན་ཏན་སྐྱོན་གྱི་རྩ་དྲུག་ཡིན། ། །
གཉིས་པ་མ་ཚང་བའི་འཆི་རྩ་ནི། མ་ཚང་ཞེས་སོགས་རྐང་བ་
བདུན་ཏེ། མ་ཚང་བས་འཆི་རྩར་འགྱུར་བ་དག་ཀྱང་ཡོད་མོད་ཀྱི།
ངེས་པར་འཆི་འམ་མི་འཆི་ཤེས་པར་བྱ་བ་ལ་ནི། ནང་དོན་སྣོད་དང་
འབྲེལ་བའམ་འབྱོར་བའི་ཕྱིའི་དབང་བོའི་རྟགས་ལས་རྗེས་སུ་དཔག་སྟེ་
ཁ་དམར་གདགས་དགོས་པ་ལས་དེའང་སྙིང་རྩ་མ་ཚང་བ་ངོ་ཤེས་ན་ནི་
ལྟ་ཅི་སྨོས། མ་ཤེས་ཀྱང་ལྕེ་ཤིན་ཏུ་ནག་ཅིང་མིག་འབུར་ཚུགས་སུ་ལྟ་
ན་སྙིང་རྩ་མ་ཚང་བས་འཆི་བ་ཡིན། ཞེས་བྱ། དེས་མཚོན་ནས་གློ་
རྩ་མ་ཚང་ཞིང་སྣ་གཤོག་གཉིས་ཞོམ་ལ། ནང་སྤུ་སྟེ་བ་སྤུ་གྱེན་ལ་ལོག་
པ་དང་། མཆིན་རྩ་དེ་མ་ཚང་ཞིང་མིག་གྱེན་ལ་ལྡོག་ལ་སྨིན་མ་ཚོམ་
བུར་འཁྱིལ་བ་དང་། མཚེར་རྩ་མ་ཚང་ཞིང་མ་མཆུ་ཐུར་དུ་འཕྱང་ལ་
ལྷེན་སྣ་ནང་དུ་རྡེབ་པ་དང་། མཁལ་རྩ་མ་ཚང་ཞིང་རྣ་བའི་ཨུཏའི་སྒྲ་
ཆད་ལ་རྣ་བ་རྒྱབ་ཏུ་འབྱར་བ་དེ་འདྲ་བྱུང་བའི་ཚེ་གོ་རིམ་ཇི་ལྟ་བུར་ཞག་
གཅིག་དང་གཉིས་དང་གསུམ་དང་ལྔ་དང་བརྒྱད་ལ་འཆི་ཞེས་སོ་སོར་
ཁ་དམར་གདགས་པར་བྱའོ། ། སོ་མ་རཱ་ཛཱ་ལས། སྙིང་གི་སྒོ་ནི་ལྕེ་ལ་
103



རྩ་མདོའི་འགྲེལ་བ་བདུད་རྩིའི་ཟེགས་མ།
བརྟག ། ལྕེ་སྐམ་དིག་པ་ཚ་བས་འཆི། ། ལྕེ་དཀར་སྐྱ་ཆོགས་བད་
ཀན་ཏེ། ། ལྕེ་ སྐམ་རྩུབ་ པ་ མཁྲིས་པ་སྟེ། ། ནག་ལ་རྩུབ་ པ་རླུང་ཡིན་
ཏེ༑ ། དམར་ལ་སྐམ་ཞིང་རྩུབ་པ་དང་། ། ལྕེ་ལ་ཁྲག་འབྲུམ་རླུང་ཁྲག་
གོ ། གློ་ཡི་སྒོ་ནི་སྣ་ཡིན་ཏེ། ། སྣ་སུབས་སྣ་ཟགས་སྣ་སྒོ་ཟ། ། མཆིན་
པའི་སྒོ་ནི་མིག་ཡིན་ཏེ། ། མིག་ལྡོག་སྨིན་པ་ལྡོག་པའོ། ། མཚེར་བའི་སྒོ་
ནི་མཆུ་ཡིན་ཏེ། ། མཆུ་གས་མཆུ་དག་སྐུ་ལ་སོབ། ། མཁལ་མའི་སྒོ་ནི་རྣ་
བའོ༑ །
གསུམ་པ་སྡོད་པའི་འཆི་རྩ་ནི། སྡོད་པ་ངོས་འཛིན། ངོ་
ལོན་ གྱི་ ཆོ་ ག འཁྲུལ་ སོ་ བསལ་་བ་ གསུམ་ ལས། དང༌ པོ་ ནི།
སྡོད་ལ་ཞེས་སོགས་ཤོ་ལོ་ཀ་གཅིག་སྟེ། རྩ་སྡོད་པའི་སྒོ་ནས་འཆི་མི་
འཆི་ངོས་འཛིན་པ་དེ་ལ་དབྱེ་ན་ན་སྡོད་དང་འཆི་སྡོད་དངོས་དང་འདྲེ་
སྡོད་ཅེས་བྱ་བ་གསུམ་དུ་ཡོད་པ་ལས། དང་པོ་ན་སྡོད་ནི། དཔེར་
ན་གློ་བ་ན་བའི་དུས་སུ་གློ་རྩ་སྡོད་ན་ན་སྡོད་ཅེས་བྱ་སྟེ། མྱུར་དུ་འཆི་
བ་མ་ཡིན་ཞིང་། འདྲེ་སྡོད་ནི་འཕར་གྲངས་མང་ཉུང་ངེས་མེད་དུ་
སྡོད་ཅིང་རེས་དྲག་རེས་དལ་བའི་སྐབས་འགར་ཡང་སྡོད་པར་བྱེད་པ་
འདི་ཡང་འཆི་བའི་སྡོད་དུ་མི་བཟུང་ལ། འཕར་གྲངས་གང་ལ་སྡོད
104



བཅུ་གཅིག་པ་འཆི་རྩ་བཤད་པ།
ཀྱང་དེ་གའི་དུས་ངེས་ པར་ སྡོད་པ་ནི་འཆི་ སྡོད་དངོས་ཡིན་པ་ལས།
དེ་ ཡང་ གྲངས་ མང་ བའི་ མཚམས་ སུ་ སྡོད་ན་ རིང་ཞིག་ནས་འཆི་ལ།
གྲངས་ཉུང་བའི་དུས་སུ་སྡོད་ན་མྱུར་དུ་འཆི་ཞེས་ཤེས་པར་བྱའོ། ། སྟོད་
ནད་ཚོན་ལ་སྡོད་པ། བར་ནད་ཀུན་ལ་སྡོད་པ། སྨད་ནད་ཆག་ལ་
སྡོད་པ། ཡང་ཤ་ལ་ཚོན་སྡོད། རུས་ལ་ཀན་རྩ། རྐང་དང་ལྷ་བ་
ཀླད་ པ་ བརྒྱུངས་ ནད་ ལ་ ཆག་ རྩ་ སྡོད་ པ་ རྣམས་ ནད་ སྡོད་ ཡིན།
གཞན་ཡང་། ཉི་ཟེར་སྒྲོན་ཆེན་དུ། ཡུན་རིང་འགྱངས་པའི་ནད་
ལ་རླུང་སྐྱེས་སྡོད་། ། དུས་ཡུན་རིང་བོར་འཁྲུ་སྐྱུག་བྱས་ན་སྡོད། ། མཚོན་
རྨས་ཕོག་པས་འཕར་རྩ་ཐེབས་ན་སྡོད། ། རྩ་ཆུ་རྣམ་གཉིས་འགག་པའི་
ནད་ལ་སྡོད། ། ལྷོག་རྒོད་དྲག་པོའི་ནད་ཀྱིས་བཏབ་ན་སྡོད། ། རིམས་
དུག་ནད་ཀྱིས་རྒྱུན་རིང་ཐེབས་ན་སྡོད། ། འདི་དག་སྡོད་པའི་རྒྱུ་དྲུག་
ཅེས་སུ་བཤད། ། སོ་མ་རཱ་ཛ་ལས། སྙིང་རྩ་ ཐང་གཅིག་འཕར་བ་
སྟེ་ ། རིང་དུ་སྡོད་ན་ནད་རྙིང་བའོ། ། ཐང་གཉིས་འཕར་ཏེ་རིང་སྡོད་
ན༑ ། ནད་ནི་མཆིན་ནད་རྙིང་བའོ། ། ཐང་གསུམ་འཕར་བས་རིང་དུ་
སྡོད༑ ། མཚེར་ནད་རྙིང་བ་ཡོད་པའོ། ། ཐང་བཞི་འཕར་ཏེ་རིང་དུ་
སྡོད ༑ ། ནད་རྙིང་མཁལ་མའི་ནད་དག་གོ ། ཐང་ལྔ་འཕར་ཏེ་རིང་དུ་
105



རྩ་མདོའི་འགྲེལ་བ་བདུད་རྩིའི་ཟེགས་མ།
སྡོད་༑ ། གློ་ལ་ནད་རྙིང་ཡོད་པའོ། ། གཡུ་ཐོག་ཤོག་དྲིལ་དུ། འཆི་
སྡོད་གྲངས་ནི་ངེས་པ་ ཅན་དུ་ སྡོད། ། བདུན་དང་བཅུ་གསུམ་ཉེར་
གཅིག་སྟེང་དག་ཏུ། ། ལན་གསུམ་བར་སྡོད་ངེས་པར་འཆི་བ་ཡིན། ། སོ་
མ་རཱ་ཛ་ལས། ཐང་གཅིག་འཕར་སྡོད་གཉིས་ན་འཆི། ། ཐང་གཉིས་
འཕར་སྡོད་གསུམ་ན་འཆི། ། ཐང་གསུམ་འཕར་སྡོད་བཞི་ན་འཆི། །
ཐང་བཞི་འཕར་སྡོད་ལྔ་ན་འཆི། ། ཐང་ལྔ་འཕར་སྡོད་དྲུག་ན་འཆི། །
དྲུག་དང་བདུན་དང་བརྒྱད་དགུར་འཕར། ། བརྒྱད་དང་དགུ་དང་བཅུ་
གསུམ་ན། ། ཐང་བཅུ་འཕར་སྡོད་ལོ་ཕྱེད་ན། ། ་བཅུ་གཅིག་འཕར་སྡོད་
ཟླ་བ་བརྒྱད། ། བཅུ་གསུམ་འཕར་སྡོད་ཟླ་བ་བཅུ། ། བཅོ་ལྔ་ཉི་ཤུ་གཅིག་
ལ་ནི། ། དེ་ལས་ཐར་ན་ལོ་ལྷག་སྟེ། ། ཞེས་སོ། ། གཉིས་པ་ངོ་ལོན་ནི།
འདྲེ་ལ་ཞེས་སོགས་རྐང་བ་གཉིས་ཏེ། སྡོད་གསུམ་པོ་དེའི་ནང་ནས་
འདྲེ་སྡོད་ལྟར་འདུག་ན་འདྲེ་ལ་ཡས་བྱིན(གདོན་བཅོས）ཞིང་། ན་
སྡོད་ལྟར་འདུག་ན་གང་ན་བ་དེའི་གཉེན་པོའི་སྨན་གང་ལ་གང་འཚམ་
གྱིས་བཅོས་པས་ཕན་ཞིང་རྩའི་སྡོད་སངས་འགྲོ་ལ། དེ་ལྟར་རིམ་གྲོ་
དང་སྨན་དཔྱད་བྱས་པས་བདེ་སྐྱེད་མེད་ན་ ཅི་ ནས་ཀྱང་འཆི་བར་
འགྱུར་བའི་ལྟས་ཡིན་ནོ། ། གསུམ་པ་འཁྲུལ་སོ་ནི། ནད་བྱིང་སོགས་
106



བཅུ་གཅིག་པ་འཆི་རྩ་བཤད་པ།
རྐང་བ་གཉིས་ཏེ། དེ་ལྟར་བཤད་མོད། འོན་ཀྱང་གྲང་བའི་ནད་
འགའ་ཞིག་ལ་བརྟེན་ནས་ རྩ་གཏིང་དུ་བྱིང་ནས་མི་ གསལ་བ་དང་།
རྟ་ལ་སོགས་པས་བརྡབས་ནས་བརྒྱལ་བའམ་རྦ་རླབས་ཐེབས་པ་སོགས་
རྐྱེན་གྱིས་གབ་ནས་མི་གསལ་བ་དང༌། གདོན་ཚབས་ཆེན་གྱིས་སྦས་
ཏེ་མི་གསལ་བ་རྣམས་རྩ་སྡོགས་ཏེ་མེད་པ་ལྟར་གྱུར་ཀྱང་འཕྲལ་དུ་འཆི་
བའི་ངེས་ པ་ མེད་ པས་ ཕལ་ ཆེར་ འཚོ་ ཞེས་ ཁ་ དམར་ གདགས་ པར་
བྱའོ ༑ ། སྐྱེམས་ པས། ནད་ ཡུན་ རིང་ ཟུངས་ དང་ འདྲེས་ ཤིང་
གཏིང་དུ་བྱིང་བ་དང་། གྲིབ་རྐྱེན་ གྱིས་ རྨོངས་ པར་བྱས་ པ་ དང་།
གདོན་གྱིས་ སྦས་ པ་ སྲིད་ པས་ རྩ་ མེད་གྱུར་ཅིང་འཆི་ངེས་པ་མེད་དེ།
ཕལ་ཆེར་འཚོའོ། ། ཞེས་དང་། གཞན་ཡང་དཔེར་ན། བརྡབས་
ཆག་བྱུང་ནས་བརྒྱལ་བའི་རྦ་རླབས་ཐེབས། ། འཇིགས་སྐྲག་ཆེན་པོས་
རྩ་ཡང་བྲོས་ཀྱང་སྲིད། ། ཅེས་སོ། །
107



རྩ་མདོའི་འགྲེལ་བ་བདུད་རྩིའི་ཟེགས་མ།
བཅུ་གཉིས་པ་གདོན་རྩ་བཤད་པ།
བཅུ་ གཉིས་པ་ གདོན་ རྩ་ བསྟན་ པ་ བཤད་ པ་ ལ་ གསུམ་ སྟེ།
སྤྱིར་བསྟན་པ་དང་བྱེ་བྲག་ཏུ་བཤད་པ། ངོ་ལོན་གྱི་ཆོ་གའོ། །
དང་པོ་ནི། གདོན་རྩ་སོགས་རྐང་བ་གཉིས་ཏེ། གདོན་རྩ་
ཡིན་ངེས་པའི་འཕར་ལུགས་ནི། རྩ་རྒྱུད་གཡས་གཡོན་སྟོད་སྨད་དོན་
སྣོད་ཚ་གྲང་སོགས་མི་སྙོམས་པའི་ཁར་འཕྲལ་འཕྲལ་དུ་འགྱུར་ལྡོག་མང་
ཞིང་༑ གྲང་ངེས་མེད་དུ་སྡོད་འཐེན་དང་ལྕམ་དྲལ་སོགས་སྐྱོན་ཅན་
གྱི་རྩ་གང་ཡང་འཕར་བར་བྱེད་པ་སྟེ། ཞེས་པའོ། །
གཉིས་པ་བྱེ་བྲག་ཏུ་བཤད་པ་ནི། སྙིང་གི་ཞེས་སོགས་ཤོ་ལོ་ཀ་
གསུམ་གྱིས་སྟོན་ཏེ། གདོན་རྩ་ ཙ་ རྒྱུད་མི་སྙོམས་ཤིང་སྡོད་འཐེན་
ལྕམ་དྲལ་སོགས་སྐྱོན་ཅན་གྱི་རྩ་གང་ཡང་། བྱེ་བྲག་ཏུ་སྙིང་གི་རྩ་ལ་
བྱུང་ན་རང་གི་བསྟེན་པའི་ལྷ་དང་སྲུང་མ་དང་རྒྱལ་བོ་གནོད་པར་
བརྟག་དགོས་ཤིང་། གློ་བའི་རྩ་ལ་བྱུང་ན་ཀླུ་བདུད་དང་ཀླུ་བཙན་དུ་
བརྟག་ལ། མཆིན་རྩ་ལ་བྱུང་ན་ས་བདག་དམ་སྲི་དང་གྲེ་མོ་རྣམས་སུ་
108



བཅུ་གཉིས་པ་གདོན་རྩ་བཤད་པ། །
བརྟག་དགོས་པ་དང་། མཚེར་རྩ་ལ་བྱུང་ན་གཉན་དང་ས་བདག་ཏུ་
བརྟག་དགོས་པ་དང༌། མཁལ་མ་གཡིས་པའི་རྩ་ལ་བྱུང་ན་ཀླུ་དང་
གཉིན་ཡིན་པར་བརྟག མཁལ་མི་གཡོན་པའི་རྩ་ལ་བྱུང་ན་མཚོ་སྨན་
དང་ཀླུ་སྲིན་དང་སྲིན་མོ་རྣམས་སུ་བརྟག་དགོས་པ་ཡིན་ནོ། ། དེ་ཡང་
མདོར་བསྡུས་ན། རྩ་ཆེ་བ་ཞེས་སྦོམ་ལ་ཡུན་རིང་དུ་འཕར་བའི་མི་
སྒྲུང་བ་སྟེ་གསལ་བོ་མིན་པ་གཡིས་ལ་འདུག་ན་ཕོ་གདོན་དང་། ཆུང་
བ་ཞེས་ཕྲལ་ཡུན་ཐུང་བར་འཕར་ཞིང་མི་སྒྲུང་མི་གསལ་བ་དེ་གཡོན་ལ་
འདུག་ན་མོ་གདོན་དུ་ངོས་བཟུང་བས་ཆོག་གོ ། ཡང་རྣམ་པ་གཉིས་
སུ་ན་རླུང་གི་ནད་ལ་ དཀོར་བདག་རྒྱལ་བོ་གནོད་ཅིང་། གློ་ཚད་
གཟེར་ཐུང་ལ་བཙན་དང་བདུད་ཀླུ་བཙན་རྣམས་གནོད་ལ། རིམས་
དང་མཁྲིས་ནད་རྐྱང་བ་ལ་ མ་མོ་བྱང་སྨན་ཞེས་བྱ་བ་གནོད་པ་དང༌།
དམུ་ཆུ་དང༌། སྐྲུན་དང་། འབམ་དང་། དྲེག་དང་། འབྲས་
དང༌ ༑ ལྷོག་པ་རྣམས་ལ་ ཀླུ་ གཉན་ དང་ ས་ བདག་ ལྷན་སྐྱེས་སུ་
གནོད་ཅེས་བྱའོ། ། །
གསུམ་པ་ངོ་ལོན་ལ། ངོས་ཟིན་ཞེས་སོགས་རྐང་བ་གསུམ་ཏེ།
དེ་ལྟར་ལེགས་པར་བརྟག་པས་གདོན་ངོས་ཟིན་ནས། དེ་ལ་ཕན་
109



རྩ་མདོའི་འགྲེལ་བ་བདུད་རྩིའི་ཟེགས་མ།
པའི་ཐབས་ཀྱི་བོན་ཆོག་སྣ་ཚོགས་པ་དང་བསྔགས་པའི་མདོས་གཏོར་
དང༌ ། བླ་མ་བཟང་བོས་བསྐྲད་པ་དང་བྱིན་གྱིས་རློབས་པ་དང་།
སངས་རྒྱས་ཀྱི་བཀའ་ཡིན་ངོ་ཤེས་པ་རྣམས་བསྒྲག་པ་དང་། དགེ་
འདུན་ལ་ཚོགས་གསོག་དང༌། སྐྱེ་བོ་ལ་སྦྱིན་གཏོང་གི་སྒོ་ནས་བསོད་
ནམས་གསོག་པ་ལ་སོགས་པ་ཡུལ་སོ་སོའི་ལུགས་དང་སྦྱར་ཏེ་གང་ལ་
གང་འཚམ་པས་བཅོས་པར་བྱའོ། ། ཞེས་སོ། །
སོར་སྐྱེས་རྣམ་རྟོག་སྒྱུ་མའི་རོལ་གར་བཞིན། །
མི་སྣང་དགུ་སྣང་གདོན་གྱིས་བསླུས་པ་ལ། །
རང་རིགས་སོ་སོའི་ཡིད་རྟོན་རུང་ངེས་ཀྱི། །
ཆོ་ག་སྣ་ཚོགས་ལས་གཞན་ཅི་ཡིས་ཕན། །
ཞེས་པར་གཞིའི་ཤོག་སྟོང་གསབ་ཆེད་ཁོ་ནར་བར་སྐབས་ཀྱི་ངལ་གསོའི་
རྩེད་མཚར་ཚིགས་སུ་བཅད་པའོ། །
110



བཅུ་གསུམ་པ་བློ་རྩ་བཤད་པ།
བཅུ་གསུམ་པོ་བླ་རྩེ་བཤད་པ།
བཅུ་གསུམ་པ་ཚེ་རྟགས་བླའི་རྩ་ལ་བརྟག་པ་དེ་ལ། བླ་རྩ་
སྤྱིར་བསྟན་པ། སྐྱོན་བཤད་པ། གདོན་ངོས་བཟུང་བ། ཡོན་
ཏན་བཤད་པ་དང་བཞི་ལས། .
དང་པོ་ཚེའི་རྟགས་ཞེས་ སོགས་ ཤོ་ལོ་ ཀ་ གཉིས་ ཀྱིས་ སྟོན་ ཏེ།
ཚེ་རིང་ཐུང་གི་རྟགས་གསལ་བོར་སྟོན་ པའི་བླའི་ རྩ་ལ་བརྟག་པ་ནི།
ཡེ་གདོད་མ་ནས་རང་གི་སེམས་ལ་ རང་དབང་མ་ཐོབ་པར་ ཁ་ཕྱིར་
བལྟས་པ་ལ་བརྟེན་ནས། མ་རིག་པའི་རྐྱེན་གྱིས་འདུ་བྱེད་ལ་སོགས་
པ་རྟེན་ཅིང་འབྲེལ་བར་འབྱུང་བ་ཡན་ལག་བཅུ་གཉིས་ཀྱི་འཁོར་ལོ་
སྲིད་པའི་གནས་སུ་ལུས་ངན་གྱི་སྐྱེ་བ་བླངས་པ་དེའི་རྣམ་པར་ཤེས་པའི་
རྟེན་ཚེ་སྲོག་ཡིན་ལ། ཚེ་སྲོག་གི་རྟེན་དུ་བླ་རྩི་འཁྱམས་པོ་ཞེས་བླ་
གནས་རྒྱུ་བའི་བླ་ཚེ་འཁྱམས་པོ་ཞེས་བྱ་བ་དེ་འབྱུང་བ་ཡིན་ནོ། ། རྒྱུ་
མཚན་དེས་བླ་རྩ་དེ་མར་ཟུར་ཆུ་རྒྱུས་ཀྱི་གསེབ་ན་ཐ་མལ་དུ་གནས་ན་བླ་
ཚེ་དེ་རང་གི་མལ་དུ་གནས་ཞེས་བྱ་སྟེ་ཚེ་ལ་བར་ཆད་མི་འགྱུར་ལ། བླ་
111



རྩ་མདོའི་འགྲེལ་བ་བདུད་རྩིའི་ཟེགས་མ།
རྩ་དེ་ ཐ་མལ་དུ་མ་གནས་པར་དལ་བྲེལ་མི་སྙོམས་པ་དང་། སྡོད་
འཐེན་སོགས་འགྱུར་ལྡོག་བྱེད་ན་བླ་ཚེ་དེ་ལའང་སྐྱོན་བྱུང་བའི་རྟགས་
ཡིན་པས་ཚེ་མི་བརྟན་ཞིང་། བླ་རྩ་དེ་གཞན་དུ་བྲོས་ནས་བླ་རྩ་ཁོ་རང་
གི་གནས་སུ་མི་འཕར་ན་རྩ་དེ་ལ་རྒྱུ་བའི་བླ་ཚེ་དེ་ཡང་གཞན་དུ་ཡར་བའི་
རྟགས་ཡིན་པས་འཆི་བ་ཞེས་བྱ་ལ། སླར་བླ་དེ་འགུགས་པའི་ཐབས་
ཀྱི་བླ་བསླུ་དང་། ཚེ་ཆོག་འཆི་བསླུ་རྣམས་ལ་འབད་ན་ཁུགས་པའང་
སྲིད་པ་འབྱུང་ཞེས་པའི་དོན་ནོ། ། འདི་སྐབས་ལུས་སེམས་ལྷན་གཅིག་
ཏུ་གནས་པའི་རྟེན་ལ་སྲོག་དང་ཚེ་ཞེས་བྱ་སྟེ། ཕྱི་རྒྱུད་འགྲེལ་བ་ལག་
ལེན་གསལ་བྱེད་དུ། སྲོག་གང་ཞེ་ན་རིས་མཐུན་པར་སྔོན་གྱི་ལས་
ཀྱིས་འཕངས་པའི་དུས་ངེས་པ་ལ་ཚེ་ཞེས་གདགས་སོ། ། ཞེས་དང་།
བླ་ནི་ལས་ཀྱི་རང་གཟུགས་དེ་དང་རིགས་མཐུན་པའི་འགྲོ་བ་སོ་སོ་དང་
གཞན་ཡང་གཟུགས་བརྙན་ལྟ་བུ་ཞིག་ཀྱང་ཡོད་པར་བསྟན་ཏེ། དེ་
ཉིད་དུ་རིགས་མཐུན་པ་གང་ཞེ་ན་སེམས་ཅན་གྱི་རིགས་དེ་དང་དེར།
སེམས་ཅན་དེ་དང་དེ་དག་གི་ལུས་འདྲ་བ་ལ་རིགས་མཐུན་ པ་ཞེས་
གདགས་སོ། ། ཞེས་ པས། ཚེ་སྲོག་དེའི་རྟེན་དུ་བླ་ཞེས་ པ་ རིགས་
མཐུན་པའི་སྔོན་ལས་ཀྱི་རང་བཞིན་ཅན་རྩ་རླུང་ཐིག་ལེའི་རྣམ་པར་
112



བཅུ་གསུམ་པ་བླ་རྩ་བཤད་པ།
གནས་ཤིང་ཀུན་ཏུ་ཁྱབ་པ་དེ་ཉིད་དོན་སྣོད་ལ་སྙུགས་མར་གནས་པའི་
དོན་གྱི་བྱེད་པས་ཉམས་པར་བྱས་པ་ལས། རྟེན་འབྲེལ་གྱི་དབང་
གིས་ཕྱི་རོལ་ཏུའང་ལྷ་འདྲེས་བླ་ཁྱེར་ཞེས་སོགས་དང༌། དེ་ལྟ་བུའི་རྩ་
རླུང་ཐིག་ལེ་སེམས་བཅས་ཀྱི་ཆ་ཤས་ཀྱི་རྟེན་ནི་སྲོག་རྩ་དང་འབྲེལ་ཞིང་
མར་ཟུར་ཆུ་རྒྱུས་ ཀྱི་ གསེབ་ཏུ་ རྒྱུ་ བའི་བླ་ རྩི་ ཀུན་ ཏུ་ གཏད་མེད་དུ་
འཁྱམས་པ་འདི་བྱུང་ངོ༌། ། བླ་རྩི་འདི་གྲེ་ཁུང་ཨ་སོའི་འོག་ཙམ་ནས་གྱེས་
ཏེ་མར་ཟུར་ཆུ་རྒྱུས་ཀྱི་གསེབ་བརྒྱུད་ནས་སྲིན་ལག་ཏུ་འཕར་བའི་རྩ་
འདི་ཉིད་ཡིན། བླ་དེ་རྒྱུ་བའི་ལམ་ལ་བླ་རྩ་དང་། ཕྱི་རོལ་ ཏུ་
འཁྱམས་པ་དངོས་དེ་ལ་བླ་ཞེས་བྱ།
གཉིས་པ་ ཡར་མར་ཞེས་ སོགས་ ཤོ་ལོ་ཀ་གཉིས་དང་རྐང་བ་
གསུམ་གྱིས་སྟོན་ཏེ། ཤ་སྲུབས་ཡར་མར་གྱི་ཆུ་རྒྱུས་ཀྱི་འོག་ཏུ་ཞུ་ནས་
རང་གནས་ཀྱིས་མི་རྒྱུ་ན། རྩ་བལྟ་ཡུལ་གྱི་མི་དེ་བན་དེ་དང་བོན་པོ་
ཡིན་ན་ཁོ་རང་གི་སྲུང་མ་བདུད་དུ་བབས་པ་ཡིན་ཞིང་། སྐྱེ་བོ་ཡིན་ན་
གཞན་གྱིས་འཕངས་པའི་ཟོར་ཁ་དང་ཀླུ་གཉན་དང་འགྲས་པ་ཡིན་ཞེས་
བྱའོ༑ ། སྐྱེས་པ་ཕོ་ལ་བླ་རྩ་གཡས་པ་འཁྱིག་ཅིང་སྡོད་ན་དེའི་ཕ་ཁུ་དང་
སྤུན་ཟླ་འཆི་ཞིང་། གཡོན་པ་འབྲུབ་ཅིང་སྡོད་ན་བུད་མེད་འཆི་ལ།
113



རྩ་མདོའི་འགྲེལ་བ་བདུད་རྩིའི་ཟེགས་མ།
བླ་རྩ་གཡས་གཡོན་གཉིས་ཀ་འཁྱིག་ཅིང་སྡོད་ན་རྩ་བལྟ་ཡུལ་རང་ཉིད་
གྲི་རུ་འཆི་བ་དང་།་ འཁྱིག་པ་དེའི་ཁར་ཐང་གཅིག་ལས་མི་སྡོད་ན་
ནོར་ལ་གོད་ཁ་དང་གཞན་གྱི་ཁ་ཡོགས་ངན་པ་ཡོང་ཞེས་བྱའོ། ། དེས་
མཚུངས། བུད་མེད་དེ་ལ་བླ་རྩ་གཡས་པ་འཁྱིག་ཅིང་སྡོད་ན་ཁྱོ་ཕོ་
ཕྱོགས་ཀྱི་ཉེ་རིགས་འཆི་ཞིང་། གཡོན་པ་འཁྱིག་ཅིང་སྡོད་ན་མོ་རང་
གི་ཕ་མིང་འཆི་ལ། གཡས་གཡོན་གཉིས་ཀའི་བླ་རྩ་འབྲུབ་ཅིང་སྡོད་
ན་མོ་རང་བུ་དང་ཁྱོ་ཕོ་དེ་འཆི་ཞེས་པ་དང་། བླ་རྩྭ་གཉིས་པོ་གང་
ཡང་རུང་བ་སྟོང་ཞིང་བརྒྱལ་བ་ལྟར་མི་འཕར་ན་ནོར་ལ་གོད་ཁ་འོང་
ཞིང་༑ ཐང་འཁྱིག་ ཏུ་འདུག་ན་གཞན་དང་ཁ་སྨྲས་སམ་ཁ་མཆུ་
འོང་ཞེས་བྱའོ། །
གསུམ་པ་གདོན་རྩ་ནི། མལ་མི་ཐུབ་ན་ཞེས་སོགས་རྐང་བ་
གཉིས་ཏེ། བལྟ་ཡུལ་སུ་ལ་ཡིན་ཡང་བླ་རྩ་དེ་རང་གི་གནས་སུ་ཐ་མལ་
དུ་གནས་པའི་རང་དབང་མི་ཐུབ་པར་འགྱུར་ལྡོག་སྟོན་དགོས་པ་བྱུང་
ན་གདོན་གྱི་རྩ་ཡིན་པར་ངོས་བཟུང་ནས་དེའི་ཁར་བྱེ་བྲག་ཏུ་སྦོམ་ཞིང་
འབྲུབ་པ་འདུག་ན་ཕོ་གདོན་དང་། ཐུང་ཞིང་རྩུབ་པ་འདུག་ན་མོ་
གདོན་དུ་བཟུང་ལ་དེ་དང་འཚམ་པའི་རིམ་གྲོ་འབོགས་པར་བྱའོ། །
114



བཅུ་གསུམ་པ་བླ་རྩ་བཤད་པ།
བཞི་བ་སྐྱོན་མེད་ཀྱི་རྩ་ནི། བླ་རྩ་ཞེས་སོགས་རྐང་བ་གསུམ་ཏེ།
བཤད་མ་ཐག་པའི་བླ་རྩ་དེ་རང་གནས་སུ་སྐྱོན་གང་གིས་ཀྱང་མ་བསླད་
པར་དལ་བྲེལ་ ཕྲ་སྦོམ་ སྙོམས་པར་ལན་བརྒྱའི་བར་དུ་འཕར་བ་ནི།
ཚེ་ལོ་བརྒྱའི་བར་དུ་ཐུབ་སྟེ་ལྔ་བཅུ་ཙམ་ནས་སྐྱོན་དང་བཅས་པ་འདུག་
ན་ལྔ་བཅུ་ཐུབ་ལ་དེ་བཞིན་དུ་བཞི་བཅུ་སོགས་དང་། མདོར་ན་སྐྱོན་
མེད་དུ་འཕར་ན་ཐེངས་རེས་ལོ་རེ་རེ་ཐུབ་པར་བཤད་པ་ཡིན་ནོ། ། ཞེས་
བྱ་བའི་དོན་ནོ། ། འདིར་ནི་སྤྱིར་བཏང་རགས་པའི་དབང་དུ་བྱས་ནས་
གསུངས་ཀྱི་དོན་དུ་ལྔ་བཅུ་ཡན་ལ་མཐའ་གཅིག་ཏུ་ངེས་པ་མེད་དོ། །
གསུམ་པ་མཇུག་བསྡུ་བ་ནི། དེ་ལྟར་ནས་གསུངས་སོ་ཞེས་
པའི་བར་ཏེ། དེ་ལྟར་ཞེས་སོགས་གོང་དུ་རྩ་བལྟ་བའི་སྔོན་འགྲོ་ནས་
བཟུང་སྟེ་སྤྱི་བྱེ་བྲག་གི་རྣམ་དབྱེ་མ་འདྲེས་པ་དེ་དག་སོ་སོར་རྟོག་པ་ཞིབ་
མོས་ལེགས་པར་བརྟགས་ཤིང་དཔྱོད་པའི་སྨན་པ་དེ་ཉིད་མི་གཞན་གྱིས་
གསང་ གཏམ་ གལ་ཆེ་བ་སྐད་ གདངས་ཆུང་ངུས་ཤུབ་བུར་སྨྲ་བ་ལ་
བསྒྲིམས་ཏེ་ཉན་པ་དང་འདྲ་བ་ཤེས་པ་གཞན་དུ་མ་གཡེང་བར་རྩའི་
འཕར་ཚུལ་སོགས་དོན་དེ་ཉིད་གཅིག་པུ་ལ་བསྡུས་ནས་ནད་མེད་དང་
ནད་ཅན་སོགས་ཀྱི་རྣམ་དབྱེ་མ་འདྲེས་པར་སོ་སོར་འབྱེད་པ་ལ་སྤྲོ་བ་
115



རྩ་མདོའི་འགྲེལ་བ་བདུད་རྩིའི་ཟེགས་མ།
གྱིས་ཤིག་ཅེས་དྲང་སྲོང་རིག་པའི་ཡེ་ཤེས་ཀྱིས་གསུངས་སོ། །
སླར་སྨྲས་པ།
གང་ཞིག་བྱིས་བློའི་འགྲེལ་ཆུང་རྒྱགས་གྲོ་འདི། །
མཁས་པའི་སྟེགས་ལ་རབ་འཛེགས་འབྱོར་ལྡན་པས། །
དོན་མེད་མི་གཙང་བཞིན་དུ་འདོར་སྲིད་ཀྱང་། །
རིག་པའི་ཉམ་ཆུང་སློང་མོར་ཕན་ནམ་སྙམ། །
དེ་ཡང་མིང་དང་ཡོན་ལ་མི་རེ་ཞིང་། །
གཞན་ཕན་ཀུན་སློང་རྣམ་པར་དག་པ་དང་། །
སྒོ་གསུམ་ངལ་བས་འབད་ནས་གྲུབ་པ་གང་། །
ཚོགས་གཉིས་རབ་ཏུ་རྫོགས་པའི་རྒྱུ་རུ་བསྔོ། །
ཞེས་སྨན་མིང་འཛིན་པ་དུང་གཅེས་ཀྱིས་ཡུལ་རྟ་བོ་གྲོང་ནས་བོད་རབ་
བྱུང་བཅུ་བདུན་པའི་ལྕགས་མོ་སྦྲུལ་གྱི་གནམ་ལོ་གསར་ཚེས་ཀྱི་དགའ་
སྟོན་ལ་སྦྱར་བ་དགེའོ། །
16



ཟུར་བཀོད་དང་པོ།
ཟུར་བཀོད།
གཅིག་མཐོ་སྒང་མགོ་ལོག་གི་
བོད་སྨན་གྱི་ཁྱད་ཆོས།
མེས་རྒྱལ་ས་གནས་ཀྱི་རྩེ་མོ་ལྟ་བུ་མགོ་ལོག་མཐོ་སྒང་ནི། རི་
མཐོ་ལ་ས་གཙང་བ། སངས་རྒྱས་གཉིས་པ་པད་མ་ཀ་ར་དང་སྤྲུལ་
བའི་ལོ་ཙཱ་བ་བཻ་རོ་ཙ་ན་སོགས་གྲུབ་བརྙེས་རིག་འཛིན་དུ་མའི་སྒྲུབ་
གནས་ཁྱད་པར་ཅན་རྨ་རྒྱལ་གངས་ཀྱི་རི་བོ་དང་། ཤར་གྱི་གཉན་པོ་
གཡུ་རྩེ། གནས་ཆེན་པད་མ་རི་མཐོ། སྨད་ཀྱི་གཡུང་དྲུང་ལྕགས་
རྩེ༑ རྭ་རྒྱའི་ཨ་མྱེས་ཁྱུང་མགོན་སོགས་གནས་རི་འགངས་ཆེན་བཅུ་
ཕྲག་ཚར་དུ་བསྒྲིགས་པའི་རི་ངོགས་རྣམས་སུ་བསོད་ནམས་ཀྱི་མཐུ་ལས་
འཁྲུངས་པའི་ག་བུར་ཟིལ་གནོན་སྟོང་རི་ཟིལ་བ་དང་། བདུད་རྩི་
གཡའ་ཀྱི་མ། མེ་ཏོག་གངས་ལྷ། སྔོ་ད་བྱིད། ཨུཏྤལ་སྔོན་པོ།
རྟག་ངུ་རིགས་གསུམ། གཟའ་བདུད་རྡོ་རྗེ་སོགས་ཡུལ་གཞན་ན་མེད་
117



རྩ་མདོའི་འགྲེལ་བ་བདུད་རྩིའི་ཟེགས་མ།
ve
པའི་སྔོ་སྨན་སྣ་གྲངས་བརྒྱ་སྟོང་དུ་མ་ཕན་ཚུན་འགྲན་པ་ལྟ་བུའི་སྐྱེད་
ཚལ་བློ་ལས་འདས་པ་དང་། གངས་ཐིག་དང་། ཅུ་གང་། སིན་
དྷུ་ར། རྡོ་མཚལ། སྦལ་རྒྱབ། མདུང་རྩེ། རང་བྱུང་ཤེལ་རྡོ།
ཧ་ཤིག་ སོགས་ ས་ རྡོའི་སྨན་དང་། གསེར། དངུལ། ཞ་ཉེ་
སོགས་ཀྱི་གཏེར་ཁ་དུ་མ། ཨ་གར་དང་ཙན་དན་སོགས་ཀྱི་ནགས་
ཚལ༑ རང་བྱུང་སྨན་ཆུ་དང་། རང་བྱུང་ཆུ་ཚན། སྟག་གཟིག་
དོམ་དྲེད་ ཤ་བ་གླ་བ་སོགས་རིན་ཐང་ཅན་གྱི་རི་སྐྱེས་སྲོག་ཆགས་ སྣ་
ཚོགས་ཏེ་སྨན་རྫས་ཀྱི་ཐོན་ཁུངས་ཕུན་སུམ་ཚོགས་པ་གྲོང་ཁྱེར་ལྟ་ན་
སྡུག་དང་ཆ་མཐུན་པའི་ཡུལ་དབུས་དྲང་སྲོང་འཚོ་བྱེད་རྣམས་ཀྱིས་རིན་
ཆེན་ནོར་བུའི་གླིང་ལྟར་བསྔགས་པའི་མགོ་ལོག་མཐོ་སྒང་འདིར། སྤྱི་
ལོའི་དུས་རབས་དགུ་བ་ཙམ་ཀྱི་ནང་སྤྲུལ་བའི་ལོ་ཙཱ་བ་བཻ་རོ་ཙ་ན་ཡུལ་
འདིར་ཕེབས་བཞུགས་གནང་ནས་ཆོས་དང་རིག་གནས་ཀྱི་མན་ངག་
སྤེལ་གནང་མཛད་པའི་ཕྱག་རྒྱུན་དུ་མ་ད་ལྟའང་བཞུགས་པ། དཔེར་
ན༑ བཻ་རོའི་མན་ངག་ཏུ་གྲགས་པའི་སྨན་སྦྱོར་དང༌། བཻ་རོའི་
བྲིས་རྒྱུན་སྡེ་ནང་ས་བྲིས་ཞེས་པ་མདོ་ཁམས་སུ་གྲགས་ཆེ་བ་སོགས་ལྟ་བུ་
དང༌༑ སྔོན་དུས《བི་རོའི་སྔོ་འབུམ》ཞེས་པའི་སྨན་གཞུང་བཞུགས་
118



ཟུར་བཀོད་དང་པོ།
ཟེར་ཡང་དུས་དབང་གིས་དཔེ་རྒྱུན་མ་མཐོང་ལ། བཻ་རོའི་རྣམ་སྤྲུལ་
མགར་ཀློང་བདུད་འདུལ་དབང་ཕྱུག་གླིང་པའི(1857=1906)
གཏེར་བྱོན་《བདེ་གཤེགས་སྨན་བླའི་ཞལ་སྒྲུབ་ལས་ཚོགས་སྨན་སྦྱོར་
བདུད་རྩིའི་ཐིག་ལེ》ཞེས་པ་དང་། དེའི་ཡང་སྲིད་རྒྱལ་སྲས་པད་མ་
ཚེ་དབང(1927-1976) གི《བཻ་རོའི་མན་ངག་སྨན་སྦྱོར་བདུད་
རྩིའི་ཐིག་ པ》བྱ་བ།་ ་ སྨན་ རྩིས་ མཁས་ དབང་ སྟག་བླ་ནོར་བུའི
(1889—1958 ）《གསོ་དཔྱད་ མན་ངག་གཅེས་བསྒྲིགས་ གཞན་
ཕན་ཟླ་ཤེལ་ནོར་བུའི་སྒྲོན་མེ》ཞེས་པའི་གསུང་རྩོམ་ནང་དུ་བཻ་རོའི་སྔོ་
འབུམ་གྱི་མྱོང་བྱང་ལས། སྔོ་སྦྱོར་ཐུང་ཆེན་བརྒྱ་རྩ་དང་། ཚསེལ་
ག་བུར་བརྒྱ་རྩི། ཏིག་ཏ་བརྒྱ་རྩ། སེང་ལྡེང་བརྒྱ་རྩ་སོགས་བརྒྱ་
རྩའི་སྦྱོར་སྡེ་བརྒྱ་དང་བརྒྱད་ཅུའི་ལག་ལེན་དངོས་བསྟར་གནང་བའི་
མན་ངག་གི་རྒྱུན་ད་ལྟ་ཡོད་པ་དང་།་ ་ཁམས་གཙང་སྨན་པ་ཆོས་
དབྱིངས་རོལ་བའི་རྡོ་རྗེའི (1909-——1984）《གསོ་རིག་མན་ངག་
མྱོང་བྱང་ཕྱོགས་བསྒྲིགས་ཕན་བདེ་ནོར་བའི་སྙེ་མ》ཞེས་པའི་གསུང་
རྩོམ་ནིང་དུ་དུས་ཀྱི་གཉན་རམས་སུམ་ཅུ་རྩ་ལྔ་སོ་སོའི་གཉེན་པོ་སྔོ་སྦྱོར་
གྱི་སྡེ་ཚན་རབ་དང་རིམ་པ་གཏན་ལ་ཕབ་པ་དང་། དེ་བཞིན་དུ་ཨ་
_li9



རྩ་མདོའི་འགྲེལ་བ་བདུད་རྩིའི་ཟེགས་མ།
N
གཏེར་དཔའ་བོ་ཆོས་དབྱིངས་རྡོ་རྗེ (18951945)དང་རྡོ་གྲུབ་
བསྟན་པའི་ཉི་མ( 1865—1926)། གཙང་གྲུབ་བྱམས་པ་ཆོས་
འཛིན་(1830——1945)། རྫོང་་ཀུན་ བཟང་ ཉི་ མ (1904：
1958)། རྒྱལ་རོང་སྨན་པ་བསམ་འགྲུབ་རྡོ་རྗེ་(1909—1979)
སོགས་སྔ་རབས་མཁས་དབང་དུ་མའི་ཤུལ་བཞག་གི་གཞུང་ཆེ་ཕྲ་མང་
པོ་ད་ལྟ་དངོས་སུ་མཇལ་དུ་ཡོད་ལ། དེ་དག་ཀུན་ཀྱང་ཕལ་ཆེར་སྔོ་
སྦྱོར་དང་རྡོ་སྦྱོར་ སོགས་ མཐོ་སྒང་གི་ཁྱད་ཆོས་ལྡན་པའི་ཕྱག་ལེན་
གནང་བས། རྙེད་སླ་ཞིང་འཚོལ་བདེ་བ། ངོ་བོ་གཙང་ཞིང་ཕན་
ནུས་ཆེ་བ་སོགས་རྣམ་པ་དུ་མས་ཁྱད་པར་དུ་འཕགས་པ་འདི་ནི་བོད་མི་
རིགས་རང་ཉིད་ཀྱི་ལག་ལེན་ཁྲོད་ནས་བྱུང་བས་ཡིད་ཆེས་ཀྱི་གོམས་
སྲོལ་ཆེ་བ་བཅས་སོ། ། དེ་ལྟར་སྔོ་སྨན་ཀྱི་མྱོང་བྱང་ཙམ་མ་ཟད་སྨན་རྩིས་
སྤྱིའི་ལག་ལེན་མན་ངག་གི་བརྒྱུད་པ་ནི་རྗེ་བཙུན་གཡུ་ཐོག་པ་ནས་རིམ་
པར་བརྒྱུད་ནས་ དུས་རབས་བཅོ་བརྒྱད་པར་འཇམ་དབྱངས་མཁྱེན་
བརྩེའི་དབང་པོ་ནས་ཀོང་སྤྲུལ་ཡོན་ཏན་རྒྱ་མཚོ། འཇམ་མགོན་མི་
ཕམ། དྲང་སྲོང་ཀརྨ་འཕྲིན་ལས། མཁས་མཆོག་སྟག་བླ་ནོར་བུ།
ཁམས་གཙང་ འབྲུག་རྒྱལ། རང་ ཅག་ གི་ བཤེས་ གཉེན་ དམ་ པ་
120



ཟུར་བཀོད་དང་པོ།
འཇིགས་མེད་མཐུ་ལྡན་རིག་པའི་རྡོ་རྗེའི་བར་བརྒྱུད་པ་བར་མ་ཆད་
པར་དཔལ་ལྡན་རྒྱུད་བཞིའི་འཆད་ཁྲིད་མ་ཉམས་པར་གནས་པ་དང་།
འཇམ་མགོན་ཀོང་སྤྲུལ་རིན་པོ་ཆེ་ནས་ཀ· ཐོག་སི་ཏུ་དང་། ཁམས་
རྫོགས་ཆེན་རིན་པོ་ཆེ། ཕྱག་ཚ་དང་རྨོག་ཚ་སྤྲུལ་ སྐུ། རྡོ་གྲུབ་
ཆེན་༑ དཔལ་ ཡུལ་ གྲུབ་དབང་པད་མ་ནོར་བུ། དབོན་ སྤྲུལ་
བསྟན་པའི་དབང་ཕྱུག་སོགས་ལས་གཡུ་ཐོག་སྙིང་ཐིག་གཙོ་བོར་གྱུར་
པའི་ཉེ་བརྒྱུད་ཟབ་གཏེར་སྨིན་གྲོལ་གྱི་ཟམ་ཐག་མ་ཆད་པར་ད་ལྟ་སྤེལ་
བཞིན་ པ་ དང༌། ཕྱག་ མཛོད་ བྱམས་ པ་ གསུང་ རབ ( 1791—
1841)དང་། འཇམ་མགོན་མི་ཕམ། སེར་ཤུལ་ཐུབ་དབང་།
སྟག་བླ་ནོར་བུ། ཨ་ཛི་པན་བསྟན། འབེ་ཚ་འཇམ་ཚེ། དོམ་ཙ་
ཨ་ཏི། མུ་ཡངས་མཁན་པོ་བློ་བཟང་ཚུལ་ཁྲིམས་སོགས་རིམ་པར་
བརྒྱུད་པའི་གཙུག་ལག་སྐར་ནག་དབྱངས་འཆར་དང་བཅས་པའི་ཁྲིད་
རྒྱུན་བཞུགས་པ་བཅས། སྨན་རྩིས་གཉིས་ལྡན་གྱི་བསྟན་ པ་ད་ལྟ་
མགོ་ལོག་མཐོ་སྒང་དུ་གནས་པས་འབྱུང་འགྱུར་སྔར་ལས་ལྷག་པའི་ལོ་
རྒྱུས་ཀྱི་འཕེལ་ཕྱོགས་མདུན་དུ་བསྐྱོད་ངེས་ཡིན་པ་སོམ་ཉི་དང་བྲལ་
བར་མངོན་ནོ། །
121



རྩ་མདོའི་འགྲེལ་བ་བདུད་རྩིའི་ཟེགས་མ།
གཉིས་ས་མཐོའི་རང་བཞིན་གྱི་སྙིང་ནད་
- བཅོས་པའི་མྱོང་བྱང་། །
དུས་གསུམ་ཀུན་མཁྱེན་སངས་རྒྱས་ངོ་བོ་ཉིད། །
དུག་གསུམ་རྒྱུ་འབྲས་ནད་སེལ་སྨན་གྱི་བླ། ། །
དད་གསུམ་སོར་བཅུའི་སྙིམ་པ་རབ་བསྡུས་ཏེ། །
སྒོ་གསུམ་རྣམ་པར་གུས་པས་ཕྱག་འཚལ་བསྟོད། །
གང་ཞིག་ཡང་དག་གསོ་རིག་ཉིན་བྱེད་དབང་། །
གངས་ལྗོངས་ཟུག་རྔུའི་མུན་པ་རབ་བསལ་བའི། །
གང་གཱའི་ཕྱེ་མ་ཇི་བཞིན་མན་ངག་གཞུང་། །
གང་དུ་འདྲེན་པའི་སྐྱ་རེངས་མགོན་པོར་འདུད། །
ཉམས་ཐག་སྐྱེ་འགྲོའི་ཟུག་རྔུའི་སྡུག་བསྔལ་ལ། །
ཉམས་ཆུང་བདག་གིས་མ་བཟོད་སྙིང་རྗེ་ཡིས། ། .
ཉམས་མྱོང་རྒན་པོའི་ཡང་དག་མན་ངག་ལས། །
ཉམས་སུ་བླངས་པའི་སྟོང་ཐུན་འདིར་འགོད་བྱ། །
122



ཟུར་བཀོད་གཉིས་པ།
དེ་ཡང་བདག་གིས་འདིར་ལོ་ངོ་ཉི་ཤུ་ལ་ཉེ་བའི་རིང་གི་མྱོང་བྱང་
དང་༑ གཞུང་ལུགས་དང་ལག་ལེན་གང་གི་ཐད་ནས་ཀྱང་སྦྱངས་པ་
མི་ དམན་ པའི་ སྨན་་པ་ རྒན་ རིམ་ པ་ རྣམས་ ཀྱི་ དམར་ ཁྲིད་ བརྒྱུད།
ལྷག་པར་དུ་དེང་དུས་ཅུང་དར་རྒྱ་ཆེ་བའི་ནད་ཡམས་ཏེ་ཕྱི་སྨན་གྱིས་ས་
མཐོའི་རང་བཞིན་གྱི་སྙིང་ནད་ཅེས་པ་རང་རེ་བོད་ཀྱི་གསོ་བ་རིག་པ་
བས་ཁྲག་རླུང་གི་ནད་དུ་ངོས་འཛིན་པར་འདུག ཁྲག་རླུང་དེ་ཉིད་
སྙིང་ཁམས་དང་ཇི་ལྟར་འབྲེལ་ཞེ་ན། སྙིང་ནི་བྱང་ཁོག་སྟོད་དབུས་
སུ་རྒྱལ་པོ་གདན་ལ་བཞུགས་པ་ལྟར་གཉན་ཞིང་ནམ་མཁའི་ཁམས་ཀྱི་
དྭངས་མ་དང་ཚེ་སྲོག་གི་རྟེན་དུ་གྱུར་ཅིང་། དེ་རུ་ལུས་ཕུང་ནང་གི་
མཆོག་དམ་པ་ཁྱབ་བྱེད་ཀྱི་རླུང་ཞེས་པ་དོན་ལྔའི་ནང་ནས་ཀྱང་སྙིང་
བོར་གྱུར་པའི་སྙིང་ཁམས་སུ་གནས་ནས། ལུས་ཀྱི་སྟོད་སྨད་ཕྱི་ནང་
བཅས་པའི་ཁྲག་གམ་ལུས་ཟུངས་རྒྱུ་བའི་བུ་ག་ཐམས་ཅད་ལ་ཁྱབ་པ་
དང་༑ ཁྲག་སོགས་ཟས་སྐོམ་གྱི་དྭངས་མ་རྣམས་ལུས་ཁམས་ལ་ཁྱབ་
པར་གཏོར་བའམ་ཁྲག་འཁོར་རྒྱུག་བྱེད་པ་དེ་སྒུལ་ཤུགས་གཙོ་བོ་ཡིན།
དེ་དག་གི་གནས་ལུགས་བཤད་ན་ད་དུང་ཤིན་ཏུ་མང་མོད་ཀྱང་ཡིག་
ཚོགས་སྐྱུང་བའི་ཆེད་དུ་ལུང་ཚིག་འདིས་མཛུབ་མོ་རི་སྟོན་གྱི་ཚུལ་དུ་
123



རྩ་མདོའི་འགྲེལ་བ་བདུད་རྩིའི་ཟེགས་མ།
མཚོན་པར་བྱ་སྟེ། གསོ་དཔྱད་ཟླ་བའི་ རྒྱལ་པོ་ལས། སྙིང་རྩ་
བརྒྱད་པོ་ཁྲག་གིས་གང་། ། བཞི་ནི་རླུང་གིས་གང་བའོ། ། ཞེས་པས་ཤིན་
ཏུ་གསལ་ལོ། ། ཞིང་ཆེན་དང་ཁུལ་སོགས་ཕྱི་སྨན་སྨན་ཁང་གིས་ནད་
ངོས་བཟུང་ནས་འདི་ག་བོད་སྨན་ཁང་དང་བདག་གི་སར་འོང་ནས་
གསོ་བཅོས་བྱས་པའི་ནད་པ་བརྒྱ་ཕྲག་དུ་མའི་ནད་ཚུལ་དང་བཅོས་ཀ་
སོགས་ཕྱོགས་གང་གི་ཆ་ནས་ཀྱང་ལེགས་པར་དཔྱད་ན་བརྒྱ་ཆའི་དགུ་
བཅུ་ལྷག་ནི་རང་རེའི་བོད་ཀྱི་གསོ་བ་རིག་པའི་གཞུང་དང་བསྡུར་ན་
ཁྲག་རླུང་གི་ནད་ལས་འགྲོ་ས་གཞན་མ་མཆིས་ལ། དེ་ལྟར་བཅོས་
པས་ནད་པར་ཕན་ཐོགས་ཚད་ཀྱང་བརྒྱ་ཆའི་བརྒྱད་ཅུ་ཡན་ལ་ཟིན་
འདུག དེར་བརྟེན་ནད་གཞི་འདི་ཉིད་ཀྱི་བཅོས་ཀའི་མྱོང་བ་མདོ་
ཙམ་བརྗོད་པ་ལ། ་ ནད་འདིའི་ངོ་བོ་དང༌། རྒྱུ་རྐྱེན། རྟགས་
བཅོས་བཅས་ལས།་་ ་
· ངོ་བོ་ནི། ཁྱབ་བྱེད་རླུང་གིས་ངན་ཁྲག་བུས་པ་ཡིན།
་ རྒྱུ་ནི། ་ བད་ཀན་བེ་སྣབས་མ་ཞུ་རྙིང་བ་དང་། ། ཟས་སྤྱོད་ལྕི་
རྩུབ་ཡུན་དུ་བསྟེན་པའི་རྒྱུས། ། རླུང་ལམ་བཀག་པས་སྲོག་འཛིན་ལ་
སོགས་ལྔ། ། ལམ་གཞན་ཞུགས་པས་ཉེས་པ་སྐྱེད་པར་བྱེད།། ཅེས་
ལས་ བ།
124



ཟུར་བཀོད་གཉིས་པ།
སོ༑ །
རྐྱེན་ནི། ཡུན་རིང་དཔེ་འཛིན་འབྲི་སྒོམ་ སོགས། ། སེམས་
ལསོ་ཆེ་དང་སེམས་གཏད་དྲགས། ། རྐྱེན་གྱིས་ཁྱབ་བྱེད་རླུང་ཉིད་
དང༌༑ ། ཁྲག་འཁྲུགས་བསྡོངས་ནས་ནད་དུ་སློང་། ། གྲང་བསིལ་རྐྱེན་
བྱས་རླུང་ཤས་ཆེ། ། དྲག་ཤུལ་དྲོད་སློང་ཁྲག་ ཤས་ཆེ། ། ཞེས་པ་ལྟར་
རོ༑ །
ནད་རྟགས་གཙོ་བོ་ནི། སྲོག་ཤིང་བཙུགས་འདྲ་དགྱེ་དགུ་བྱ་
བ་དཀའ། ། སྟོད་བརྒྱངས་ཤེས་པ་ཡང་ལ་ལུས་པོ་ལྕི། ། དབུགས་སྡུད་མི་
ཤེས་གཟེར་ཟུག་རྔམ་པ་རྒོད། ། དཀར་ནག་མཚམས་དང་རླུང་གསང་
ལྷག་པར་ན། ། གོ་ཆེན་གོ་ཆུང་བྱ་རོག་མིག་ཏུ་གཟེར། ། མགོ་ན་སྐྱུག་
ཅིང་ཟས་སྨན་མིད་པ་དཀའ། ། མགོ་ལུས་རུས་པ་བརྡུངས་ཤིང་བཀྲལ་
སྙམ་བྱེད། ། རྩ་རྒྱུད་སྦོམ་སྟོང་འདར་ལ་སྡོད་པ་ཡིན། ། ཆུ་མདོག་དམར་
སྨུག་ཀུ་ཡ་རྙོག་པ་ལ། ། དྭངས་སྙིགས་ཕྱེད་མས་མཚལ་ཆད་ཆགས་པ་
ཡིན༑ ། གཞན་ཡང་རླུང་གི་འཁྲུགས་རྟགས་བཤད་ཀུན་འབྱུང་། ། དེ་
ཡང་སྟོད་འཚང་ཞེས་སུ་གྲགས་པ་ཡིན། ། །
བཅོས་ཐབས་གཙོ་བོ་ནི། གཞུང་ཡོངས་གྲགས་ཀྱི་ཁྲག་རླུང་
125.



རྩ་མདོའི་འགྲེལ་བ་བདུད་རྩིའི་ཟེགས་མ།
སྨན་རྣམས་དང་བདག་གིས་སྒོས་བཅོས་བྱ་ཚུལ་འདི་ལྟར་ཏེ། ། ཐོག་
མར་མ་ནུ་བཞི་སྟེང་ཀོ་བྱི་ལ་བསྣན་པའི་ཐང་ཡང་ཡང་བཏང་། དེ་
ནས་རུ་རྟ་དང་གཟེར་འཇོམས། ཧོང་ལེན་གསུམ་གྱིས་ཁྲག་རྒྱས་པ་
དང༌ སྟོད་འཚངས་ སེལ་ བར་བྱེད། དེ་ རྗེས་ ཨ་ གར། ཤ་ཆེན།
ཐར་ནུ། རེ་ལྕག ལི་ཤི དུར་བྱིད། ཨ་རུ། ཛཱ་ཏི། སྒོ་
སྐྱ༑ ཆུ་རྩ། ཁ་ཚར་ལ་རྒྱམ་ཚྭ། རུ་རྟ། པི་ལིང་བསྣན་པས་
སྟོད་འཚངས་ནད་ཀུན་རྩད་ནས་སྦྱང་། - མཐར་ཕོ་རིལ (༧)་དང་།
པི་ལིང་།(༧) - སྒ་སྐྱ།(༡) ཛཱ་ཏི།(༡) - བུ་རམ་སྐམ་པོ་རྡོག་
གཅིག་རྣམས་བཏགས་ནས་ཚང་གར་མ་ཕོར་གང་བསྐོལ་བའི་ནང༌
བཏབ་ཏེ་ནད་པ་ཉལ་ནས་དྲོས་ཕུད་བྱེད་རྒྱུ། དེ་རྗེས་རླུང་གསུང་
དང་སྙིང་གསང་སོགས་སུ་མེ་བཙའ་བྱ་ཞིང་ཕྱིས་ཀྱི་ཟས་སྤྱོད་ལ་གཟབ་
ན་ཕྱིར་མི་ལྡོག་གོ ། སྨྲས་པ།
སྐྱེས་སྦྱངས་རིག་པས་ཡོངས་དམན་བྱིས་བློ་ཡི། །
བླུན་པོའི་ཡོན་ཏན་ཁར་འབྱིན་འདི་ཉིད་ལ། །
ལུང་རིགས་གང་འགལ་ནོངས་ཚོགས་ཅི་མཆིས་པ། །
གཟུར་གནས་མཁས་པ་དག་གི་ཐུགས་སུ་བཤགས། །
126



ཟུར་བཀོད་གཉིས་པོ།
ལུགས་གཉིས་གཞུང་བཟང་བག་ཆགས་ཕྲ་མོ་ཡང་། །
དོན་གཉིས་འབྲས་བུ་ལེགས་པར་གྲུབ་པ་དང་། །
ཚོགས་གཉིས་རྣམ་དག་བྲེ་གསོག་ཕུལ་གསོག་གིས། །
སྐུ་གཉིས་མངོན་དུ་བྱེད་པའི་རྒྱུར་གྱུར་ཅིག །
ཅེས་བོད་རབ་བྱུང་བཅུ་བདུན་པའི་ས་མོ་ཡོས་ལོའི་ས་ག་ཟླ་བའི་ཡར་
ཚེས་ལ་སྨན་མིང་འཛིན་པ་དུང་གཅེས་ནས་མགོ་ལོག་རྟ་བོའི་གྲོང་དུ་
སྦྱར་བ་དགེའོ། །
127



རྩ་མདོའི་འགྲེལ་བ་བདུད་རྩིའི་ཟེགས་མ།
གསུམ་སྨན་སྦྱོར་མྱོང་བྱང་ཡང་ཟབ། །
རྒྱུ་ལྷག་གསོ་སྨན། (#ོ g |@PEE@g :)
ཨ་རུ་ནག་ཚུང་ཞོ་གང། གསེར་མེ་སྐར་གསུམ། རྒུ་དྲུས་
སྐར་གང་། པི་པི་ལིང་ སྐར་ གང་། བྲག་ཞུན་ ཁཎྜ་སྐོར་གང་།
བོང་དཀར་ སྐར་ ལྔ། བ་ ལེ་ ཀ་ སྐར་ གང་། རྒྱ་ ཏིག་ སྐར་ ལྔ། །
གསང་སྨན་བཞི་སྐོར་ལྔ་རེ་བཅས་སོ། །
ཁྲག་ཤེད་སྙོམས་སྨན། （#༡Y #, h/Egh)
སྲོ་ལོ་དམར་བོ་སྐར་བརྒྱད། སྟག་ཤ་སྐར་གང་། ཧོང་ལེན་
སྐར་བརྒྱད། སྐྱུ་རུ་སྐར་བཞི། ཛཱ་ཏི་སྐར་བཞི། ལི་ཤི་སྐར་བཞི།
གོ་སྟོད་འབྲས་བུ་སྐར་གསུམ། རུ་རྟ་སྐར་བརྒྱད། ཅུ་གང་སྐར་
གསུམ། པྲི་ཡང་ཀུ་སྐར་གསུམ། སེང་ལྡེང་སྐར་གསུམ། བ་ཤ་
ཀ་སྐར་ བརྒྱད། ཙན་དམར་སྐར་གསུམ། ཤིང་ཀུན་སྐར་གང་།
གུར་གུམ་སྐར་བརྒྱད་བཅས་སོ། །
128



ཟུར་བཀོད་གསུམ་པ།
མགོ་སྲིན་གསོ་སྨན།: （*# #jpg #)
- ཕུར་ནག་ཁཎྜ་ཞོ་གང་། སྟག་ཤ་ཞོ་གང་། ་སྤུ་ནག་ཞོ་གང་།
གསེར་མེ་སྐར་གསུམ།་་ རྒྱ་ ཏིག་སྐར་ལྔ། གུར་གུམ་སྐུར་ གསུམ།
རུ་རྟ་སྐར་གསུམ། -: བ་ལེ་ཀ་སྐར་དོ། ཤུ་དག་ནག་པོ་སྐར་ལྔ། :་ གླ་
རྩི་སྐར་གང་། ལི་ཤི་སྐར་དོ། ་མ་རུ་རྩེ་སྐར་ལྔ།་ ཤིང་ཀུན་སྐར་
གསུམ་བཅས་སོ། །
་མཆིན་དུག་གསོ་སྨོན། （h?fZ. 79F%98)
སུམ་ཅུ་ཏིག་སྐར་ལྔ། གཡའ་ཀྱི་སྐར་ལྔ། གསེར་མེ་སྐར་ལྔ།
ཁ་གུར་སྐར་ལྔ། མིས་བཟོས་གི་ཝང་སྐར་ལྔ། ་བཅོ་ཐལ་སྐར་ལྔ།
གླ་རྩི་སྐར་གང་། གར་ནག་ཞོ་གང་བཅས་སོ། །
རྒས་པ་གསོ་སྨན། (19fA4/[ཚོ#7%5)
ཤུག་པ་སྐར་ལྔ། བ་ལི་སྐར་ལྔ། འོམ་བུ་སྐར་ལྔ། བྲག་
མཚེ་སྐར་ལྔ། ལྕ་བ་སྐར་བཞི། ར་མཉེ་སྐར་བཞི། ཉེ་ཤིང་སྐར་
བཞི༑ བ་སྤུ་སྐར་བཞི། གཟེ་མ་སྐར་བཞི། དབང་ལག་སྐར་
བཞི་༑་ ཅོང་ཞི་སྐར་གསུམ། བྲག་ཞུན་སྐར་གསུམ། དབྱར་རྩྭ་
དགུན་འབུ་སྐར་གསུམ། དཀར་བོ་ཆིག་ཐུབ་སྐར་གསུམ་བཅས་སོ། །
129



རྩ་མདོའི་འགྲེལ་བ་བདུད་རྩིའི་ཟེགས་མ།
ཟུངས་བཅུད་གསོ་སྨན། (#bg }EEH9)
རྩ་ བ་ལྔ་ བཅུད་འདུལ་ རྣོ་འདོན་བྱས་ པ་ཆ་སྙོམས་སྲང་ དོ།
དབང་ལག་བཅུད་འདུལ་རྣོ་འདོན་བྱས་པ་སྲང་གང་། ཏིལ་དཀར་
ནག་ཆ་སྙོམས་སྲང་གང་། དབྱར་རྩྭ་དགུན་འབུ་སྲང་གང་། ཤ་
བཞི་འདུལ་སྦྱོང་བྱས་པ་སྲུང་དོ་བཅས་སོ། །
བད་སྨུག་གསོ་སྨན། （hyཀྵ$, ཊྚ#jརྐྱg%:)
མུ་ཏིག་ཞོ་གང་། ཤིང་མངར་སྐར་ལྔ། རྒྱ་མཚོའི་ལྦུ་བ་སྐར་
ལྔ༑ གླ་རྩི་སྐར་གང་། - བཙོ་ཐལ་སྐར་གསུམ། ཁྲག་རྡོལ་རལ་
ལ་གླང་ཆེན་ ཆིག་ཐུབ་སྐར་བཞི་དང་དོམ་མཁྲིས་སྐར་དོ་བསྣན་ པ་
བཅས་སོ། །
ཟས་དང་སྨན་མཉམ་སྦྱོར་གྱིས་ནད་གསོ་བ་ལཾ། །
ཚོ་འབྲིད་མཛེས་པའི་དགའ་སྟོན། （4HE:#t HEg%)
ཤིང་མངར་ཞོ་གང་། སྦྲང་རྩི་ཞོ་གང་། ག་དུར་སྐུར་ལྔ། །
སྲན་ཕྱེ་སྐར་ལྔ། ལྕམ་རྩ་སྐོར་གསུམ་བཅས་སོ། །
་ བཅུད་འཕེལ་དགའ་བདེའི་འཇུག་ངོགས། (*# #b#g%）
ཤ་མོང་ཞོ་གང་། གཡག་རྒྱུས་ཞོ་གང་། དབང་ལག་ཞོ་གང་།
130



ཟུར་བཀོད་གསུམ་པ།
བྱ་ཤ་ཞོ་གང་། ཏིལ་དཀར་ཞོ་གང་བཅས་སོ། །
རུས་གསོ་རྡོ་རྗེའི་བདུད་རྩི། (E ཐོ»E:གླུ%)
ཅོང་ཞི་ཞོ་གང་། བྲག་ཞུན་ཞོ་གང་། འོ་ཕྱེ་ཞོ་གང་། གྲོ་
མ་ཞོ་གང་། ཐལ་ཀ་རྡོ་རྗེ་ཞོ་གང་བཅས་སོ། ། །
ཁྲག་རྒྱུན་བདེ་བའི་འཁོར་ལོ། （E%gjཟླ in )
འཕང་འབྲས་ཞོ་གང་། སྟར་བུའི་ཁ་སྐར་ལྔ། སྐྱུ་རུ་ཞོ་
གང་༑ ལ་ཕུག་དམར་བོ་ཞོ་གང་། སྲོ་ལོ་དམར་བོ་ཞོ་གང་
བཅས་སོ། །
སེམས་ཅན་ནད་ཀྱི་ཟུག་རྔུའི་སེམས་སྡུག་ལ། །
སེམས་ཀྱིས་མ་བཟོད་སྙིང་རྗེའི་སེམས་པ་ཡིས། །
སེམས་བཟང་སློབ་དཔོན་མན་ངག་སེམས་རྒྱ་ལས། །
སེམས་དགའ་འཆི་མེད་བདུད་རྩིས་སེམས་བསྐྱེད་དོ། ། །
ཞེས་བོད་རབ་བྱུང་བཅུ་བདུན་པའི་ལྕགས་མོ་སྦྲུལ་གྱི་དབོ་ཟླའི་ཡར་
ཚེས་ལ་སྨན་མིང་འཛིན་པ་དུང་གཅེས་ནས་ཟི་ལིང་ཙོང་ལ་རིང་མོའི་ཉེ་
འགྲམ་དུ་བྲིས་པ་དགེའོ། །
131



རྩ་མདོའི་འགྲེལ་བ་བདུད་རྩིའི་ཟེགསམ།
མགོ་ལོག་དུང་གཅེས་ཀྱིས་བརྩམས།
པར་སྐྲུན། -
མཚོ་སྔོན་མི་རིགས་དཔེ་སྐྲུན་ཁང། (ཟི་ལིང་གྲོང་ཁྱེར་ཐུན་རིན་ལམ་སྒོ་ཨང10)
-
འགྲེམས་སྤེལ།
སྦྲག་ཨང810001 ཁ་པར6143426
བརྒྱུད་འཚོང་། མཚོ་སྔོན་ཞིང་ཆེན་ཞིན་ཧྭ་དཔེ་ཁང་།
པར་འདེབས། མཚོ་སྔོན་ཉིན་རེའི་ཚགས་པར་པར་ཁང་།
དེབ་ཚད། 850mm x 1168mm 1/32
དཔར་ཤོག 4. 375
ཡིག་གྲངས། ཁྲི6. 2
པར་ཐེངས། 2002ལོའི་ཟླ4པར་པར་གཞི་གཉིས་པ་བསྒྲིགས།
དཔར་ཐེངས། 2002ལོའི་ཟླ4པར་དཔར་ཐེངས་དང་པོ་དཔར།
དཔར་གྲངས། 2000
དཔེ་རྟགས། ISBN7-5420-0944-3/R• 16
རིན་གོང་། སྒོར13. 00
པར་གཞི་འདི་གར་དབང་བས་པར་བཤུས་བརྒྱབ་ན་ཁྲིམས་ཆད་ཕོག
( ཤོག་ངོས་ཆད་ནོར་སློག་སྐྱོན་གང་རུང་ཡོད་ཚེ་པར་ཁང་ལ་དྲི་གཏུག་བྱ)



责任编辑:吉合先
封面设计:扎西才让
封面题字:
智华
技术设计:喇海永
ISBN 7-5420-0944-3
ISBN7-5420-0944-3
R.16(民文)定价:13.00元
19787542009449">
